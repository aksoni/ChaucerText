967 &nbsp; &nbsp; &nbsp; &nbsp;<b>A yong man called Melibeus, myghty and riche, bigat upon his wyf, that called was Prudence,</b><br>
967A  &nbsp; &nbsp; &nbsp;<b>a doghter which that called was Sophie.</b><br>
968 &nbsp; &nbsp; &nbsp; &nbsp;<b>Upon a day bifel that he for his desport is went into the feeldes hym to pleye.</b><br>
969 &nbsp; &nbsp; &nbsp; &nbsp;<b>His wyf and eek his doghter hath he left inwith his hous, of which the dores weren faste yshette.</b><br>
970 &nbsp; &nbsp; &nbsp; &nbsp;<b>Thre of his olde foes han it espyed, and setten laddres to the walles of his hous,</b><br>
970A &nbsp; &nbsp; &nbsp;<b>and by wyndowes been entred,</b><br>
971 &nbsp; &nbsp; &nbsp; &nbsp;<b>and betten his wyf, and wounded his doghter with fyve mortal woundes in fyve sondry places --</b><br>
972 &nbsp; &nbsp; &nbsp; &nbsp;<b>this is to seyn, in hir feet, in hire handes, in hir erys, in hir nose,</b><br>
972A &nbsp; &nbsp; &nbsp;<b>and in hire mouth -- and leften hire for deed, and wenten awey.</b><br>
973 &nbsp; &nbsp; &nbsp; &nbsp;<b>Whan Melibeus retourned was into his hous, and saugh al this meschief, he,</b><br>
973A &nbsp; &nbsp; &nbsp;<b>lyk a mad man rentynge his clothes, gan to wepe and crie.</b><br>
974 &nbsp; &nbsp; &nbsp; &nbsp;<b>Prudence, his wyf, as ferforth as she dorste, bisoghte hym of his wepyng for to stynte,</b><br>
975 &nbsp; &nbsp; &nbsp; &nbsp;<b>but nat forthy he gan to crie and wepen evere lenger the moore.</b><br>
976 &nbsp; &nbsp; &nbsp; &nbsp;<b>This noble wyf Prudence remembred hire upon the sentence of Ovide, in his book</b><br>
976A &nbsp; &nbsp; &nbsp;<b>that cleped is the Remedie of Love, where as he seith,</b><br>
977 &nbsp; &nbsp; &nbsp; &nbsp;<b>"He is a fool that destourbeth the mooder to wepen in the deeth of hire child</b><br>
977A &nbsp; &nbsp; &nbsp;<b>til she have wept hir fille as for a certein tyme,</b><br>
978 &nbsp; &nbsp; &nbsp; &nbsp;<b>and thanne shal man doon his diligence with amyable wordes hire to reconforte,</b><br>
978A &nbsp; &nbsp; &nbsp;<b>and preyen hire of hir wepyng for to stynte."</b><br>
979 &nbsp; &nbsp; &nbsp; &nbsp; <b>For which resoun this noble wyf Prudence suffred hir housbonde</b><br>
979A &nbsp; &nbsp; &nbsp;<b>for to wepe and crie as for a certein space,</b><br>
980 &nbsp; &nbsp; &nbsp; &nbsp;<b>and whan she saugh hir tyme, she seyde hym in this wise:</b><br>
980A &nbsp; &nbsp; &nbsp;<b>"Allas, my lord," quod she, "why make ye youreself for to be lyk a fool?</b><br>
981 &nbsp; &nbsp; &nbsp; &nbsp;<b>For sothe it aperteneth nat to a wys man to maken swich a sorwe.</b><br>
982 &nbsp; &nbsp; &nbsp; &nbsp;<b>Youre doghter, with the grace of God, shal warisshe and escape.</b><br>
983 &nbsp; &nbsp; &nbsp; &nbsp;<b>And, al were it so that she right now were deed,</b><br>
983A &nbsp; &nbsp; &nbsp;<b>ye ne oughte nat, as for hir deeth, youreself to destroye.</b><br>
984 &nbsp; &nbsp; &nbsp; &nbsp;<b>Senek seith: `The wise man shal nat take to greet disconfort for the deeth of his children,</b><br>
985 &nbsp; &nbsp; &nbsp; &nbsp;<b>but, certes, he sholde suffren it in pacience</b><br>
985A &nbsp; &nbsp; &nbsp;<b>as wel as he abideth the deeth of his owene propre persone.'"</b><br>
986 &nbsp; &nbsp; &nbsp; &nbsp;<b>This Melibeus answerde anon and seyde, "What man," quod he, "sholde of his wepyng stente</b><br>
986A &nbsp; &nbsp; &nbsp;<b>that hath so greet a cause for to wepe?</b><br>
987 &nbsp; &nbsp; &nbsp; &nbsp;<b>Jhesu Crist, oure Lord, hymself wepte for the deeth of Lazarus hys freend."</b><br>
988 &nbsp; &nbsp; &nbsp; &nbsp;<b>Prudence answerde: "Certes, wel I woot attempree wepyng is no thyng deffended to hym that sorweful is,</b><br>
988A &nbsp; &nbsp; &nbsp;<b>amonges folk in sorwe, but it is rather graunted hym to wepe.</b><br>
989 &nbsp; &nbsp; &nbsp; &nbsp;<b>The Apostle Paul unto the Romayns writeth, `Man shal rejoyse</b><br>
989A &nbsp; &nbsp; &nbsp;<b>with hem that maken joye and wepen with swich folk as wepen.'</b><br>
990 &nbsp; &nbsp; &nbsp; &nbsp;<b>But though attempree wepyng be ygraunted, outrageous wepyng certes is deffended.</b><br>
991 &nbsp; &nbsp; &nbsp; &nbsp;<b>Mesure of wepyng sholde be considered after the loore that techeth us Senek:</b><br>
992 &nbsp; &nbsp; &nbsp; &nbsp;<b>`Whan that thy frend is deed,' quod he, `lat nat thyne eyen to moyste been of teeris,</b><br>
992A &nbsp; &nbsp; &nbsp;<b>ne to muche drye; although the teeris come to thyne eyen, lat hem nat falle;</b><br>
993 &nbsp; &nbsp; &nbsp; &nbsp;<b>and whan thou hast forgoon thy freend, do diligence to gete another freend;</b><br>
993A &nbsp; &nbsp; &nbsp;<b>and this is moore wysdom than for to wepe for thy freend</b><br>
993B &nbsp; &nbsp; &nbsp;<b>which that thou hast lorn, for therinne is no boote.'</b><br>
994 &nbsp; &nbsp; &nbsp; &nbsp;<b>And therfore, if ye governe yow by sapience, put awey sorwe out of youre herte.</b><br>
995 &nbsp; &nbsp; &nbsp; &nbsp;<b>Remembre yow that Jhesus Syrak seith, `A man that is joyous and glad in herte,</b><br>
995A &nbsp; &nbsp; &nbsp;<b>it hym conserveth florissynge in his age; but soothly sorweful herte maketh his bones drye.'</b><br>
996 &nbsp; &nbsp; &nbsp; &nbsp;<b>He seith eek thus, that sorwe in herte sleeth ful many a man.</b><br>
997 &nbsp; &nbsp; &nbsp; &nbsp;<b>Salomon seith that right as motthes in the shepes flees anoyeth to the clothes,</b><br>
997A &nbsp; &nbsp; &nbsp;<b>and the smale wormes to the tree, right so anoyeth sorwe to the herte.</b><br>
998 &nbsp; &nbsp; &nbsp; &nbsp;<b>Wherfore us oghte, as wel in the deeth of oure children</b><br>
998A &nbsp; &nbsp; &nbsp;<b>as in the los of oure othere goodes temporels, have pacience.</b><br>
999 &nbsp; &nbsp; &nbsp; &nbsp;<b>Remembre yow upon the pacient Job. Whan he hadde lost his children and his temporeel substance,</b><br>
999A &nbsp; &nbsp; &nbsp;<b>and in his body endured and receyved ful many a grevous tribulacion, yet seyde he thus:</b><br>
1000 &nbsp; &nbsp; &nbsp; &nbsp;<b>`Oure Lord hath yeve it me; oure Lord hath biraft it me; right as oure Lord hath wold,</b><br>
1000A &nbsp; &nbsp; &nbsp;<b>right so it is doon; blessed be the name of oure Lord!'"</b><br>
1001 &nbsp; &nbsp; &nbsp; &nbsp;<b>To thise forseide thynges answerde Melibeus unto his wyf Prudence: "Alle thy wordes," quod he,</b><br>
1001A &nbsp; &nbsp; &nbsp;<b>"been sothe and therto profitable, but trewely myn herte is troubled with this sorwe</b><br>
1001B &nbsp; &nbsp; &nbsp;<b>so grevously that I noot what to doone."</b><br>
1002 &nbsp; &nbsp; &nbsp; &nbsp;<b>"Lat calle," quod Prudence, "thy trewe freendes alle and thy lynage whiche that been wise. Telleth youre cas,</b><br>
1002A &nbsp; &nbsp; &nbsp;<b>and herkneth what they seye in conseillyng, and yow governe after hire sentence.</b><br>
1003 &nbsp; &nbsp; &nbsp; &nbsp;<b>Salomon seith, `Werk alle thy thynges by conseil, and thou shalt never repente.'"</b><br>
1004 &nbsp; &nbsp; &nbsp; &nbsp;<b>Thanne, by the conseil of his wyf Prudence, this Melibeus leet callen a greet congregacion of folk,</b><br>
1005 &nbsp; &nbsp; &nbsp; &nbsp;<b>as surgiens, phisiciens, olde folk and yonge, and somme of his olde enemys reconsiled</b><br>
1005A &nbsp; &nbsp; &nbsp;<b>as by hir semblaunt to his love and into his grace;</b><br>
1006 &nbsp; &nbsp; &nbsp; &nbsp;<b>and therwithal ther coomen somme of his neighebores that diden hym reverence</b><br>
1006A &nbsp; &nbsp; &nbsp;<b>moore for drede than for love, as it happeth ofte.</b><br>
1007 &nbsp; &nbsp; &nbsp; &nbsp;<b>Ther coomen also ful many subtille flatereres and wise advocatz lerned in the lawe.</b><br>
1008 &nbsp; &nbsp; &nbsp; &nbsp;<b>And whan this folk togidre assembled weren, this Melibeus in sorweful wise shewed hem his cas.</b><br>
1009 &nbsp; &nbsp; &nbsp; &nbsp;<b>And by the manere of his speche it semed that in herte he baar a crueel ire,</b><br>
1009A &nbsp; &nbsp; &nbsp;<b>redy to doon vengeaunce upon his foes, and sodeynly desired that the werre sholde bigynne;</b><br>
1010 &nbsp; &nbsp; &nbsp; &nbsp;<b>but nathelees, yet axed he hire conseil upon this matiere.</b><br>
1011 &nbsp; &nbsp; &nbsp; &nbsp;<b>A surgien, by licence and assent of swiche as weren wise, up roos</b><br>
1011A &nbsp; &nbsp; &nbsp;<b>and to Melibeus seyde as ye may heere:</b><br>
1012 &nbsp; &nbsp; &nbsp; &nbsp;<b>"Sire," quod he, "as to us surgiens aperteneth that we do to every wight the beste that we kan,</b><br>
1012A &nbsp; &nbsp; &nbsp;<b>where as we been withholde, and to oure pacientz that we do no damage,</b><br>
1013 &nbsp; &nbsp; &nbsp; &nbsp;<b>wherfore it happeth many tyme and ofte that whan twey men han everich wounded oother,</b><br>
1013A &nbsp; &nbsp; &nbsp;<b>oon same surgien heeleth hem bothe;</b><br>
1014 &nbsp; &nbsp; &nbsp; &nbsp;<b>wherfore unto oure art it is nat pertinent to norice werre ne parties to supporte.</b><br>
1015 &nbsp; &nbsp; &nbsp; &nbsp;<b>But certes, as to the warisshynge of youre doghter, al be it so that she perilously be wounded,</b><br>
1015A &nbsp; &nbsp; &nbsp;<b>we shullen do so ententif bisynesse fro day to nyght that with the grace of God</b><br>
1015B &nbsp; &nbsp; &nbsp;<b>she shal be hool and sound as soone as is possible."</b><br>
1016 &nbsp; &nbsp; &nbsp; &nbsp;<b>Almoost right in the same wise the phisiciens answerden, save that they seyden a fewe woordes moore:</b><br>
1017 &nbsp; &nbsp; &nbsp; &nbsp;<b>that right as maladies been cured by hir contraries, right so shul men warisshe werre by vengeaunce.</b><br>
1018 &nbsp; &nbsp; &nbsp; &nbsp;<b>His neighebores ful of envye, his feyned freendes that semeden reconsiled, and his flatereres</b><br>
1019 &nbsp; &nbsp; &nbsp; &nbsp;<b>maden semblant of wepyng, and empeireden and agreggeden muchel of this matiere in preisynge</b><br>
1019A &nbsp; &nbsp; &nbsp;<b>greetly Melibee of myght, of power, of richesse, and of freendes, despisynge the power of his adversaries,</b><br>
1020 &nbsp; &nbsp; &nbsp; &nbsp;<b>and seiden outrely that he anon sholde wreken hym on his foes and bigynne werre.</b><br>
1021 &nbsp; &nbsp; &nbsp; &nbsp;<b>Up roos thanne an advocat that was wys,</b><br>
1021A &nbsp; &nbsp; &nbsp;<b>by leve and by conseil of othere that were wise, and seide:</b><br>
1022 &nbsp; &nbsp; &nbsp; &nbsp;<b>"Lordynges, the nede for which we been assembled in this place</b><br>
1022A &nbsp; &nbsp; &nbsp;<b>is a ful hevy thyng and an heigh matiere,</b><br>
1023 &nbsp; &nbsp; &nbsp; &nbsp;<b>by cause of the wrong and of the wikkednesse that hath be doon,</b><br>
1023A &nbsp; &nbsp; &nbsp;<b>and eek by resoun of the grete damages that in tyme comynge</b><br>
1023B &nbsp; &nbsp; &nbsp;<b>been possible to fallen for this same cause,</b><br>
1024 &nbsp; &nbsp; &nbsp; &nbsp;<b>and eek by resoun of the grete richesse and power of the parties bothe,</b><br>
1025 &nbsp; &nbsp; &nbsp; &nbsp;<b>for the whiche resouns it were a ful greet peril to erren in this matiere.</b><br>
1026 &nbsp; &nbsp; &nbsp; &nbsp;<b>Wherfore, Melibeus, this is oure sentence: we conseille yow aboven alle thyng </b><br>
1026A &nbsp; &nbsp; &nbsp;<b> that right anon thou do thy diligence in kepynge of thy propre persone in swich a wise</b><br>
1026B &nbsp; &nbsp; &nbsp;<b>that thou ne wante noon espie ne wacche thy persone for to save.</b><br>
1027 &nbsp; &nbsp; &nbsp; &nbsp;<b>And after that, we conseille that in thyn hous thou sette sufficeant garnisoun</b><br>
1027A &nbsp; &nbsp; &nbsp;<b>so that they may as wel thy body as thyn hous defende.</b><br>
1028 &nbsp; &nbsp; &nbsp; &nbsp;<b>But certes, for to moeve werre, ne sodeynly for to doon vengeaunce, we may nat demen</b><br>
1028A &nbsp; &nbsp; &nbsp;<b>in so litel tyme that it were profitable.</b><br>
1029 &nbsp; &nbsp; &nbsp; &nbsp;<b>Wherfore we axen leyser and espace to have deliberacion in this cas to deme.</b><br>
1030 &nbsp; &nbsp; &nbsp; &nbsp;<b>For the commune proverbe seith thus: `He that soone deemeth, soone shal repente.'</b><br>
1031 &nbsp; &nbsp; &nbsp; &nbsp;<b>And eek men seyn that thilke juge is wys that soone understondeth a matiere and juggeth by leyser;</b><br>
1032 &nbsp; &nbsp; &nbsp; &nbsp;<b>for al be it so that alle tariyng be anoyful,</b><br>
1032A &nbsp; &nbsp; &nbsp;<b>algates it is nat to repreve in yevynge of juggement ne in vengeance takyng,</b><br>
1032B &nbsp; &nbsp; &nbsp;<b>whan it is sufficeant and resonable.</b><br>
1033 &nbsp; &nbsp; &nbsp; &nbsp;<b>And that shewed oure Lord Jhesu Crist by ensample, for whan that the womman that was taken in avowtrie</b><br>
1033A &nbsp; &nbsp; &nbsp;<b>was broght in his presence to knowen what sholde be doon with hire persone, al be it so that </b><br>
1033B &nbsp; &nbsp; &nbsp;<b> he wiste wel hymself what that he wolde answere, yet ne wolde he nat answere sodeynly,</b><br>
1033C &nbsp; &nbsp; &nbsp;<b>but he wolde have deliberacion, and in the ground he wroot twies.</b><br>
1034 &nbsp; &nbsp; &nbsp; &nbsp;<b>And by thise causes we axen deliberacioun, and we shal thanne, by the grace of God, conseille thee</b><br>
1034A &nbsp; &nbsp; &nbsp;<b>thyng that shal be profitable."</b><br>
1035 &nbsp; &nbsp; &nbsp; &nbsp;<b>Up stirten thanne the yonge folk atones, and the mooste partie of that compaignye han scorned this olde wise</b><br>
1035A &nbsp; &nbsp; &nbsp;<b>man, and bigonnen to make noyse, and seyden that</b><br>
1036 &nbsp; &nbsp; &nbsp; &nbsp;<b>right so as whil that iren is hoot men sholden smyte,</b><br>
1036A &nbsp; &nbsp; &nbsp;<b>right so men sholde wreken hir wronges whil that they been fresshe and newe;</b><br>
1036B &nbsp; &nbsp; &nbsp;<b>and with loud voys they criden "Werre! Werre!"</b><br>
1037 &nbsp; &nbsp; &nbsp; &nbsp;<b>Up roos tho oon of thise olde wise, and with his hand made contenaunce that</b><br>
1037A &nbsp; &nbsp; &nbsp;<b>men sholde holden hem stille and yeven hym audience.</b><br>
1038 &nbsp; &nbsp; &nbsp; &nbsp;<b>"Lordynges," quod he, "ther is ful many a man that crieth `Werre, werre!'</b><br>
1038A &nbsp; &nbsp; &nbsp;<b>that woot ful litel what werre amounteth.</b><br>
1039 &nbsp; &nbsp; &nbsp; &nbsp;<b>Werre at his bigynnyng hath so greet an entryng and so large that every wight may entre</b><br>
1039A &nbsp; &nbsp; &nbsp;<b>whan hym liketh and lightly fynde werre;</b><br>
1040 &nbsp; &nbsp; &nbsp; &nbsp;<b>but certes what ende that shal therof bifalle, it is nat light to knowe.</b><br>
1041 &nbsp; &nbsp; &nbsp; &nbsp;<b>For soothly, whan that werre is ones bigonne, ther is ful many a child unborn of his mooder</b><br>
1041A &nbsp; &nbsp; &nbsp;<b>that shal sterve yong by cause of thilke werre, or elles lyve in sorwe and dye in wrecchednesse.</b><br>
1042 &nbsp; &nbsp; &nbsp; &nbsp;<b>And therfore, er that any werre bigynne, men moste have greet conseil and greet deliberacion."</b><br>
1043 &nbsp; &nbsp; &nbsp; &nbsp;<b>And whan this olde man wende to enforcen his tale by resons, wel ny alle atones bigonne they</b><br>
1043A &nbsp; &nbsp; &nbsp;<b>to rise for to breken his tale, and beden hym ful ofte his wordes for to abregge.</b><br>
1044 &nbsp; &nbsp; &nbsp; &nbsp;<b>For soothly, he that precheth to hem that listen nat heeren his wordes, his sermon hem anoieth.</b><br>
1045 &nbsp; &nbsp; &nbsp; &nbsp;<b>For Jhesus Syrak seith that "musik in wepynge is a noyous thyng"; this is to seyn:</b><br>
1045A &nbsp; &nbsp; &nbsp;<b>as muche availleth to speken bifore folk to which his speche anoyeth</b><br>
1045B &nbsp; &nbsp; &nbsp;<b>as it is to synge biforn hym that wepeth.</b><br>
1046 &nbsp; &nbsp; &nbsp; &nbsp;<b>And whan this wise man saugh that hym wanted audience, al shamefast he sette hym doun agayn.</b><br>
1047 &nbsp; &nbsp; &nbsp; &nbsp;<b>For Salomon seith: "Ther as thou ne mayst have noon audience, enforce thee nat to speke."</b><br>
1048 &nbsp; &nbsp; &nbsp; &nbsp;<b>"I see wel," quod this wise man, "that the commune proverbe is sooth, that</b><br>
1048A &nbsp; &nbsp; &nbsp;<b>`good conseil wanteth whan it is moost nede.'"</b><br>
1049 &nbsp; &nbsp; &nbsp; &nbsp;<b>Yet hadde this Melibeus in his conseil many folk that prively in his eere conseilled hym certeyn thyng,</b><br>
1049A &nbsp; &nbsp; &nbsp;<b>and conseilled hym the contrarie in general audience.</b><br>
1050 &nbsp; &nbsp; &nbsp; &nbsp;<b>Whan Melibeus hadde herd that the gretteste partie of his conseil weren accorded that he sholde maken werre,</b><br>
1050A &nbsp; &nbsp; &nbsp;<b>anoon he consented to hir conseillyng and fully affermed hire sentence.</b><br>
1051 &nbsp; &nbsp; &nbsp; &nbsp;<b>Thanne dame Prudence, whan that she saugh how that hir housbonde shoop hym for to wreken hym on his</b><br>
1051A &nbsp; &nbsp; &nbsp;<b>foes and to bigynne werre, she in ful humble wise, whan she saugh hir tyme, seide to hym thise wordes:</b><br>
1052 &nbsp; &nbsp; &nbsp; &nbsp;<b>"My lord," quod she, "I yow biseche, as hertely as I dar and kan,</b><br>
1052A &nbsp; &nbsp; &nbsp;<b>ne haste yow nat to faste and, for alle gerdons, as yeveth me audience.</b><br>
1053 &nbsp; &nbsp; &nbsp; &nbsp;<b>For Piers Alfonce seith, `Whoso that dooth to thee oother good or harm, haste thee nat to quiten it,</b><br>
1053A &nbsp; &nbsp; &nbsp;<b>for in this wise thy freend wole abyde and thyn enemy shal the lenger lyve in drede.'</b><br>
1054 &nbsp; &nbsp; &nbsp; &nbsp;<b>The proverbe seith, `He hasteth wel that wisely kan abyde,' and `in wikked haste is no profit.'"</b><br>
1055 &nbsp; &nbsp; &nbsp; &nbsp;<b>This Melibee answerde unto his wyf Prudence: "I purpose nat," quod he, "to werke by thy conseil,</b><br>
1055A &nbsp; &nbsp; &nbsp;<b>for many causes and resouns. For certes, every wight wolde holde me thanne a fool;</b><br>
1056 &nbsp; &nbsp; &nbsp; &nbsp;<b>this is to seyn, if I, for thy conseillyng, wolde chaungen</b><br>
1056A &nbsp; &nbsp; &nbsp;<b>thynges that been ordeyned and affermed by so manye wyse.</b><br>
1057 &nbsp; &nbsp; &nbsp; &nbsp;<b>Secoundely, I seye that alle wommen been wikke, and noon good of hem alle.</b><br>
1057A &nbsp; &nbsp; &nbsp;<b>For `of a thousand men,' seith Salomon, `I foond o good man, but certes,</b><br>
1057B &nbsp; &nbsp; &nbsp;<b>of alle wommen, good womman foond I nevere.'</b><br>
1058 &nbsp; &nbsp; &nbsp; &nbsp;<b>And also, certes, if I governed me by thy conseil,</b><br>
1058A &nbsp; &nbsp; &nbsp;<b>it sholde seme that I hadde yeve to thee over me the maistrie,</b><br>
1058B &nbsp; &nbsp; &nbsp;<b>and God forbede that it so weere!</b><br>
1059 &nbsp; &nbsp; &nbsp; &nbsp;<b>For Jhesus Syrak seith that `if the wyf have maistrie, she is contrarious to hir housbonde.'</b><br>
1060 &nbsp; &nbsp; &nbsp; &nbsp;<b>And Salomon seith: `Nevere in thy lyf to thy wyf, ne to thy child, ne to thy freend</b><br>
1060A &nbsp; &nbsp; &nbsp;<b>ne yeve no power over thyself, for bettre it were that thy children</b><br>
1060B &nbsp; &nbsp; &nbsp;<b>aske of thy persone thynges that hem nedeth than thou see thyself</b><br>
1060C &nbsp; &nbsp; &nbsp;<b>in the handes of thy children.'</b><br>
1061 &nbsp; &nbsp; &nbsp; &nbsp;<b>And also if I wolde werke by thy conseillyng, certes, my conseil moste som tyme be secree,</b><br>
1061A &nbsp; &nbsp; &nbsp;<b>til it were tyme that it moste be knowe, and this ne may noght be.</b><br>
1064 &nbsp; &nbsp; &nbsp; &nbsp;<b>Whanne dame Prudence, ful debonairly and with greet pacience, hadde herd al that hir housbonde </b><br>
1064A &nbsp; &nbsp; &nbsp;<b> liked for to seye, thanne axed she of hym licence for to speke, and seyde in this wise:</b><br>
1065 &nbsp; &nbsp; &nbsp; &nbsp;<b>"My lord," quod she, "as to youre firste resoun, certes it may lightly been answered. For I seye that</b><br>
1065A &nbsp; &nbsp; &nbsp;<b>it is no folie to chaunge conseil whan the thyng is chaunged,</b><br>
1065B &nbsp; &nbsp; &nbsp;<b>or elles whan the thyng semeth ootherweyes than it was biforn.</b><br>
1066 &nbsp; &nbsp; &nbsp; &nbsp;<b>And mooreover, I seye that though ye han sworn and bihight to perfourne</b><br>
1066A &nbsp; &nbsp &nbsp; <b>youre emprise, and nathelees ye weyve</b><br>
1066B &nbsp; &nbsp; &nbsp;<b>to perfourne thilke same emprise by juste cause, men sholde nat seyn therfore that ye were a liere ne forsworn.</b><br>
1067 &nbsp; &nbsp; &nbsp; &nbsp;<b>For the book seith that `the wise man maketh no lesyng whan he turneth his corage to the bettre.'</b><br>
1068 &nbsp; &nbsp; &nbsp; &nbsp;<b>And al be it so that youre emprise be establissed and ordeyned by greet multitude of folk,</b><br>
1068A &nbsp; &nbsp; &nbsp;<b>yet thar ye nat accomplice thilke ordinaunce but yow like.</b><br>
1069 &nbsp; &nbsp; &nbsp; &nbsp;<b>For the trouthe of thynges and the profit been rather founden in fewe folk that been wise and</b><br>
1069A &nbsp; &nbsp; &nbsp;<b>ful of resoun than by greet multitude of folk ther every man crieth and clatereth what that hym liketh.</b><br>
1069B &nbsp; &nbsp; &nbsp;<b>Soothly swich multitude is nat honest.</b><br>
1070 &nbsp; &nbsp; &nbsp; &nbsp;<b>And as to the seconde resoun, where as ye seyn that alle wommen been wikke;</b><br>
1070A &nbsp; &nbsp; &nbsp;<b>save youre grace, certes ye despisen alle wommen in this wyse, and</b><br>
1070B &nbsp; &nbsp; &nbsp;<b>`he that al despiseth, al displeseth,' as seith the book.</b><br>
1071 &nbsp; &nbsp; &nbsp; &nbsp;<b>And Senec seith that `whoso wole have sapience shal no man dispreyse,</b><br>
1071A &nbsp; &nbsp; &nbsp;<b>but he shal gladly techen the science that he kan withouten presumpcion or pride;</b><br>
1072 &nbsp; &nbsp; &nbsp; &nbsp;<b>and swiche thynges as he noght ne kan, he shal nat been ashamed to lerne hem,</b><br>
1072A &nbsp; &nbsp; &nbsp;<b>and enquere of lasse folk than hymself.'</b><br>
1073 &nbsp; &nbsp; &nbsp; &nbsp;<b>And, sire, that ther hath been many a good womman may lightly be preved.</b><br>
1074 &nbsp; &nbsp; &nbsp; &nbsp;<b>For certes, sire, oure Lord Jhesu Crist wolde nevere have descended to be born of a womman,</b><br>
1074A &nbsp; &nbsp; &nbsp;<b>if alle wommen hadden been wikke.</b><br>
1075 &nbsp; &nbsp; &nbsp; &nbsp;<b>And after that, for the grete bountee that is in wommen,</b><br>
1075A &nbsp; &nbsp; &nbsp;<b>oure Lord Jhesu Crist, whan he was risen fro deeth to lyve,</b><br>
1075B &nbsp; &nbsp; &nbsp;<b>appeered rather to a womman than to his Apostles.</b><br>
1076 &nbsp; &nbsp; &nbsp; &nbsp;<b>And though that Salomon seith that he ne foond nevere womman good,</b><br>
1076A &nbsp; &nbsp; &nbsp;<b>it folweth nat therfore that alle wommen ben wikke.</b><br>
1077 &nbsp; &nbsp; &nbsp; &nbsp;<b>For though that he ne foond no good womman, certes,</b><br>
1077A &nbsp; &nbsp; &nbsp;<b>many another man hath founden many a womman ful good and trewe.</b><br>
1078 &nbsp; &nbsp; &nbsp; &nbsp;<b>Or elles, per aventure, the entente of Salomon was this:</b><br>
1078A &nbsp; &nbsp; &nbsp;<b>that, as in sovereyn bounte, he foond no womman --</b><br>
1079 &nbsp; &nbsp; &nbsp; &nbsp;<b>this is to seyn, that ther is no wight that hath sovereyn bountee save God allone,</b><br>
1079A &nbsp; &nbsp; &nbsp;<b>as he hymself recordeth in hys Evaungelie.</b><br>
1080 &nbsp; &nbsp; &nbsp; &nbsp;<b>For ther nys no creature so good that hym ne wanteth</b><br>
1080A &nbsp; &nbsp; &nbsp;<b>somwhat of the perfeccioun of God, that is his makere.</b><br>
1081 &nbsp; &nbsp; &nbsp; &nbsp;<b>Youre thridde reson is this: ye seyn that if ye governe yow by my conseil,</b><br>
1081A &nbsp; &nbsp; &nbsp;<b>it sholde seme that ye hadde yeve me the maistrie and the lordshipe over youre persone.</b><br>
1082 &nbsp; &nbsp; &nbsp; &nbsp;<b>Sire, save youre grace, it is nat so. For if it so were that no man sholde be conseilled</b><br>
1082A &nbsp; &nbsp; &nbsp;<b>but oonly of hem that hadden lordshipe and maistrie of his persone, men wolden nat be conseilled so ofte.</b><br>
1083 &nbsp; &nbsp; &nbsp; &nbsp;<b>For soothly thilke man that asketh conseil of a purpos, yet hath he free choys</b><br>
1083A &nbsp; &nbsp; &nbsp;<b>wheither he wole werke by that conseil or noon.</b><br>
1084 &nbsp; &nbsp; &nbsp; &nbsp;<b>And as to youre fourthe resoun, ther ye seyn that the janglerie of wommen kan hyde thynges that they</b><br>
1084A &nbsp; &nbsp; &nbsp;<b>wot noght, as who seith that a womman kan nat hyde that she woot;</b><br>
1085 &nbsp; &nbsp; &nbsp; &nbsp;<b>sire, thise wordes been understonde of wommen that been jangleresses and wikked;</b><br>
1086 &nbsp; &nbsp; &nbsp; &nbsp;<b>of whiche wommen men seyn that thre thynges dryven a man out of his hous --</b><br>
1086A &nbsp; &nbsp; &nbsp;<b>that is to seyn, smoke, droppyng of reyn, and wikked wyves;</b><br>
1087 &nbsp; &nbsp; &nbsp; &nbsp;<b>and of swiche wommen seith Salomon that</b><br>
1087A &nbsp; &nbsp; &nbsp;<b>`it were bettre dwelle in desert than with a womman that is riotous.'</b><br>
1088 &nbsp; &nbsp; &nbsp; &nbsp;<b>And sire, by youre leve, that am nat I,</b><br>
1089 &nbsp; &nbsp; &nbsp; &nbsp;<b>for ye han ful ofte assayed my grete silence and my grete pacience, and eek how wel that</b><br>
1089A &nbsp; &nbsp; &nbsp;<b>I kan hyde and hele thynges that men oghte secreely to hyde.</b><br>
1090 &nbsp; &nbsp; &nbsp; &nbsp;<b>And soothly, as to youre fifthe resoun, where as ye seyn that in wikked conseil wommen venquisshe men,</b><br>
1090A &nbsp; &nbsp; &nbsp;<b>God woot, thilke resoun stant heere in no stede.</b><br>
1091 &nbsp; &nbsp; &nbsp; &nbsp;<b>For understoond now, ye asken conseil to do wikkednesse;</b><br>
1092 &nbsp; &nbsp; &nbsp; &nbsp;<b>and if ye wole werken wikkednesse, and youre wif restreyneth thilke wikked purpos,</b><br>
1092A &nbsp; &nbsp; &nbsp;<b>and overcometh yow by reson and by good conseil,</b><br>
1093 &nbsp; &nbsp; &nbsp; &nbsp;<b>certes youre wyf oghte rather to be preised than yblamed.</b><br>
1094 &nbsp; &nbsp; &nbsp; &nbsp;<b>Thus sholde ye understonde the philosophre that seith, `In wikked conseil wommen venquisshen hir housbondes.'</b><br>
1095 &nbsp; &nbsp; &nbsp; &nbsp;<b>And ther as ye blamen alle wommen and hir resouns, I shal shewe yow by manye ensamples that</b><br>
1095A &nbsp; &nbsp; &nbsp;<b>many a womman hath ben ful good, and yet been, and hir conseils ful hoolsome and profitable.</b><br>
1096 &nbsp; &nbsp; &nbsp; &nbsp;<b>Eek som men han seyd that the conseillynge of wommen</b><br>
1096A &nbsp; &nbsp; &nbsp;<b>is outher to deere or elles to litel of pris.</b><br>
1097 &nbsp; &nbsp; &nbsp; &nbsp;<b>But al be it so that ful many a womman is badde and hir conseil vile and noght worth,</b><br>
1097A &nbsp; &nbsp; &nbsp;<b>yet han men founde ful many a good womman, and ful discret and wis in conseillynge.</b><br>
1098 &nbsp; &nbsp; &nbsp; &nbsp;<b>Loo, Jacob by good conseil of his mooder Rebekka wan the benysoun of Ysaak his fader</b><br>
1098A &nbsp; &nbsp; &nbsp;<b>and the lordshipe over alle his bretheren.</b><br>
1099 &nbsp; &nbsp; &nbsp; &nbsp;<b>Judith by hire good conseil delivered the citee of Bethulie, in which she dwelled,</b><br>
1099A &nbsp; &nbsp; &nbsp;<b>out of the handes of Olofernus, that hadde it biseged and wolde have al destroyed it.</b><br>
1100 &nbsp; &nbsp; &nbsp; &nbsp;<b>Abygail delivered Nabal hir housbonde fro David the kyng, that wolde have slayn hym,</b><br>
1100A &nbsp; &nbsp; &nbsp;<b>and apaysed the ire of the kyng by hir wit and by hir good conseillyng.</b><br>
1101 &nbsp; &nbsp; &nbsp; &nbsp;<b>Hester by hir good conseil enhaunced greetly the peple of God in the regne of Assuerus the kyng.</b><br>
1102 &nbsp; &nbsp; &nbsp; &nbsp;<b>And the same bountee in good conseillyng of many a good womman may men telle.</b><br>
1103 &nbsp; &nbsp; &nbsp; &nbsp;<b>And mooreover, whan oure Lord hadde creat Adam, oure forme fader, he seyde in this wise:</b><br>
1104 &nbsp; &nbsp; &nbsp; &nbsp;<b>`It is nat good to been a man alloone; make we to hym an helpe semblable to hymself.'</b><br>
1105 &nbsp; &nbsp; &nbsp; &nbsp;<b>Heere may ye se that if that wommen were nat goode, and hir conseils goode and profitable,</b><br>
1106 &nbsp; &nbsp; &nbsp; &nbsp;<b>oure Lord God of hevene wolde nevere han wroght hem,</b><br>
1106A &nbsp; &nbsp; &nbsp;<b>ne called hem help of man, but rather confusioun of man.</b><br>
1107 &nbsp; &nbsp; &nbsp; &nbsp;<b>And ther seyde oones a clerk in two vers, `What is bettre than gold? Jaspre.</b><br>
1107A &nbsp; &nbsp; &nbsp;<b>What is bettre than jaspre? Wisedoom.</b><br>
1108 &nbsp; &nbsp; &nbsp; &nbsp;<b>And what is better than wisedoom? Womman. And what is bettre than a good womman? Nothyng.'</b><br>
1109 &nbsp; &nbsp; &nbsp; &nbsp;<b>And, sire, by manye of othre resons may ye seen that</b><br>
1109A &nbsp; &nbsp; &nbsp;<b>manye wommen been goode, and hir conseils goode and profitable.</b><br>
1110 &nbsp; &nbsp; &nbsp; &nbsp;<b>And therfore, sire, if ye wol triste to my conseil, I shal restoore yow youre doghter hool and sound.</b><br>
1111 &nbsp; &nbsp; &nbsp; &nbsp;<b>And eek I wol do to yow so muche that ye shul have honour in this cause."</b><br>
1112 &nbsp; &nbsp; &nbsp; &nbsp;<b>Whan Melibee hadde herd the wordes of his wyf Prudence, he seyde thus:</b><br>
1113 &nbsp; &nbsp; &nbsp; &nbsp;<b>"I se wel that the word of Salomon is sooth.</b><br>
1113A &nbsp; &nbsp; &nbsp;<b>He seith that `wordes that been spoken discreetly by ordinaunce been honycombes,</b><br>
1113B &nbsp; &nbsp; &nbsp;<b>for they yeven swetnesse to the soule and hoolsomnesse to the body.'</b><br>
1114 &nbsp; &nbsp; &nbsp; &nbsp;<b>And, wyf, by cause of thy sweete wordes, and eek for I have assayed and preved thy grete sapience</b><br>
1114A &nbsp; &nbsp; &nbsp;<b>and thy grete trouthe, I wol governe me by thy conseil in alle thyng."</b><br>
1115 &nbsp; &nbsp; &nbsp; &nbsp;<b>"Now, sire," quod dame Prudence, "and syn ye vouche sauf to been governed by my conseil,</b><br>
1115A &nbsp; &nbsp; &nbsp;<b>I wol enforme yow how ye shul governe yourself in chesynge of youre conseillours.</b><br>
1116 &nbsp; &nbsp; &nbsp; &nbsp;<b>Ye shul first in alle youre werkes mekely biseken to the heighe God that he wol be youre conseillour;</b><br>
1117 &nbsp; &nbsp; &nbsp; &nbsp;<b>and shapeth yow to swich entente that he yeve yow conseil and confort, as taughte Thobie his sone:</b><br>
1118 &nbsp; &nbsp; &nbsp; &nbsp;<b>`At alle tymes thou shalt blesse God, and praye hym to dresse thy weyes,</b><br>
1118A &nbsp; &nbsp; &nbsp;<b>and looke that alle thy conseils been in hym for everemoore.'</b><br>
1119 &nbsp; &nbsp; &nbsp; &nbsp;<b>Seint Jame eek seith: `If any of yow have nede of sapience, axe it of God.'</b><br>
1120 &nbsp; &nbsp; &nbsp; &nbsp;<b>And afterward thanne shul ye taken conseil in youreself,</b><br>
1120A &nbsp; &nbsp; &nbsp;<b>and examyne wel youre thoghtes of swich thyng as yow thynketh that is best for youre profit.</b><br>
1121 &nbsp; &nbsp; &nbsp; &nbsp;<b>And thanne shul ye dryve fro youre herte thre thynges that been contrariouse to good conseil;</b><br>
1122 &nbsp; &nbsp; &nbsp; &nbsp;<b>that is to seyn, ire, coveitise, and hastifnesse.</b><br>
1123 &nbsp; &nbsp; &nbsp; &nbsp;<b>"First, he that axeth conseil of hymself, certes he moste been withouten ire, for manye causes.</b><br>
1124 &nbsp; &nbsp; &nbsp; &nbsp;<b>The firste is this: he that hath greet ire and wratthe in hymself, he weneth alwey that</b><br>
1124A &nbsp; &nbsp; &nbsp;<b>he may do thyng that he may nat do.</b><br>
1125 &nbsp; &nbsp; &nbsp; &nbsp;<b>And secoundely, he that is irous and wrooth, he ne may nat wel deme;</b><br>
1126 &nbsp; &nbsp; &nbsp; &nbsp;<b>and he that may nat wel deme, may nat wel conseille.</b><br>
1127 &nbsp; &nbsp; &nbsp; &nbsp;<b>The thridde is this, that he that is irous and wrooth, as seith Senec,</b><br>
1127A &nbsp; &nbsp; &nbsp;<b>ne may nat speke but blameful thynges,</b><br>
1128 &nbsp; &nbsp; &nbsp; &nbsp;<b>and with his viciouse wordes he stireth oother folk to angre and to ire.</b><br>
1129 &nbsp; &nbsp; &nbsp; &nbsp;<b>And eek, sire, ye moste dryve coveitise out of youre herte.</b><br>
1130 &nbsp; &nbsp; &nbsp; &nbsp;<b>For the Apostle seith that coveitise is roote of alle harmes.</b><br>
1131 &nbsp; &nbsp; &nbsp; &nbsp;<b>And trust wel that a coveitous man ne kan noght deme ne thynke,</b><br>
1131A &nbsp; &nbsp; &nbsp;<b>but oonly to fulfille the ende of his coveitise;</b><br>
1132 &nbsp; &nbsp; &nbsp; &nbsp;<b>and certes, that ne may nevere been accompliced,</b><br>
1132A &nbsp; &nbsp; &nbsp;<b>for evere the moore habundaunce that he hath of richesse, the moore he desireth.</b><br>
1133 &nbsp; &nbsp; &nbsp; &nbsp;<b>And, sire, ye moste also dryve out of youre herte hastifnesse; for certes,</b><br>
1134 &nbsp; &nbsp; &nbsp; &nbsp;<b>ye ne may nat deeme for the beste by a sodeyn thought that falleth in youre herte,</b><br>
1134A &nbsp; &nbsp; &nbsp;<b>but ye moste avyse yow on it ful ofte.</b><br>
1135 &nbsp; &nbsp; &nbsp; &nbsp;<b>For, as ye herde her biforn, the commune proverbe is this, that `he that soone deemeth, soone repenteth.'</b><br>
1136 &nbsp; &nbsp; &nbsp; &nbsp;<b>Sire, ye ne be nat alwey in lyk disposicioun;</b><br>
1137 &nbsp; &nbsp; &nbsp; &nbsp;<b>for certes, somthyng that somtyme semeth to yow that it is good for to do,</b><br>
1137A &nbsp; &nbsp; &nbsp;<b>another tyme it semeth to yow the contrarie.</b><br>
1138 &nbsp; &nbsp; &nbsp; &nbsp;<b>"Whan ye han taken conseil in youreself and han deemed by good deliberacion swich thyng as you semeth best,</b><br>
1139 &nbsp; &nbsp; &nbsp; &nbsp;<b>thanne rede I yow that ye kepe it secree.</b><br>
1140 &nbsp; &nbsp; &nbsp; &nbsp;<b>Biwrey nat youre conseil to no persone, but if so be that ye wenen sikerly that</b><br>
1140A &nbsp; &nbsp; &nbsp;<b>thurgh youre biwreyyng youre condicioun shal be to yow the moore profitable.</b><br>
1141 &nbsp; &nbsp; &nbsp; &nbsp;<b>For Jhesus Syrak seith, `Neither to thy foo ne to thy frend discovere nat thy secree ne thy folie,</b><br>
1142 &nbsp; &nbsp; &nbsp; &nbsp;<b>for they wol yeve yow audience and lookynge and supportacioun in thy presence and scorne thee in thyn absence.'</b><br>
1143 &nbsp; &nbsp; &nbsp; &nbsp;<b>Another clerk seith that `scarsly shaltou fynden any persone that may kepe conseil secrely.'</b><br>
1144 &nbsp; &nbsp; &nbsp; &nbsp;<b>The book seith, `Whil that thou kepest thy conseil in thyn herte, thou kepest it in thy prisoun,</b><br>
1145 &nbsp; &nbsp; &nbsp; &nbsp;<b>and whan thou biwreyest thy conseil to any wight, he holdeth thee in his snare.'</b><br>
1146 &nbsp; &nbsp; &nbsp; &nbsp;<b>And therfore yow is bettre to hyde youre conseil in youre herte than praye him</b><br>
1146A &nbsp; &nbsp; &nbsp;<b>to whom ye han biwreyed youre conseil that he wole kepen it cloos and stille.</b><br>
1147 &nbsp; &nbsp; &nbsp; &nbsp;<b>For Seneca seith: `If so be that thou ne mayst nat thyn owene conseil hyde,</b><br>
1147A &nbsp; &nbsp; &nbsp;<b>how darstou prayen any oother wight thy conseil secrely to kepe?'</b><br>
1148 &nbsp; &nbsp; &nbsp; &nbsp;<b>But nathelees, if thou wene sikerly that the biwreiyng of thy conseil to a persone wol make</b><br>
1148A &nbsp; &nbsp; &nbsp;<b>thy condicion to stonden in the bettre plyt, thanne shaltou tellen hym thy conseil in this wise.</b><br>
1149 &nbsp; &nbsp; &nbsp; &nbsp;<b>First thou shalt make no semblant wheither thee were levere pees or werre, or this or that,</b><br>
1149A &nbsp; &nbsp; &nbsp;<b>ne shewe hym nat thy wille and thyn entente.</b><br>
1150 &nbsp; &nbsp; &nbsp; &nbsp;<b>For trust wel that comunli thise conseillours been flatereres,</b><br>
1151 &nbsp; &nbsp; &nbsp; &nbsp;<b>namely the conseillours of grete lordes,</b><br>
1152 &nbsp; &nbsp; &nbsp; &nbsp;<b>for they enforcen hem alwey rather to speken plesante wordes, enclynynge to the lordes lust,</b><br>
1152A &nbsp; &nbsp; &nbsp;<b>than wordes that been trewe or profitable.</b><br>
1153 &nbsp; &nbsp; &nbsp; &nbsp;<b>And therfore men seyn that the riche man hath seeld good conseil, but if he have it of hymself.</b><br>
1154 &nbsp; &nbsp; &nbsp; &nbsp;<b>And after that thou shalt considere thy freendes and thyne enemys.</b><br>
1155 &nbsp; &nbsp; &nbsp; &nbsp;<b>And as touchynge thy freendes, thou shalt considere which of hem been</b><br>
1155A &nbsp; &nbsp; &nbsp;<b>moost feithful and moost wise and eldest and most approved in conseillyng;</b><br>
1156 &nbsp; &nbsp; &nbsp; &nbsp;<b>and of hem shalt thou aske thy conseil, as the caas requireth.</b><br>
1157 &nbsp; &nbsp; &nbsp; &nbsp;<b>I seye that first ye shul clepe to youre conseil youre freendes that been trewe.</b><br>
1158 &nbsp; &nbsp; &nbsp; &nbsp;<b>For Salomon seith that `right as the herte of a man deliteth in savour that is soote,</b><br>
1158A &nbsp; &nbsp; &nbsp;<b>right so the conseil of trewe freendes yeveth swetnesse to the soule.'</b><br>
1159 &nbsp; &nbsp; &nbsp; &nbsp;<b>He seith also, `Ther may no thyng be likned to the trewe freend,</b><br>
1160 &nbsp; &nbsp; &nbsp; &nbsp;<b>for certes gold ne silver ben nat so muche worth as the goode wyl of a trewe freend.'</b><br>
1161 &nbsp; &nbsp; &nbsp; &nbsp;<b>And eek he seith that `a trewe freend is a strong deffense; who so that it fyndeth,</b><br>
1161A &nbsp; &nbsp; &nbsp;<b>certes he fyndeth a greet tresour.'</b><br>
1162 &nbsp; &nbsp; &nbsp; &nbsp;<b>Thanne shul ye eek considere if that youre trewe freendes been discrete and wise.</b><br>
1162A &nbsp; &nbsp; &nbsp;<b>For the book seith, `Axe alwey thy conseil of hem that been wise.'</b><br>
1163 &nbsp; &nbsp; &nbsp; &nbsp;<b>And by this same resoun shul ye clepen to youre conseil of youre freendes that been of age,</b><br>
1163A &nbsp; &nbsp; &nbsp;<b>swiche as han seyn and been expert in manye thynges and been approved in conseillynges.</b><br>
1164 &nbsp; &nbsp; &nbsp; &nbsp;<b>For the book seith that `in olde men is the sapience, and in longe tyme the prudence.'</b><br>
1165 &nbsp; &nbsp; &nbsp; &nbsp;<b>And Tullius seith that `grete thynges ne been nat ay accompliced by strengthe, ne by delivernesse of body, but</b><br>
1165A &nbsp; &nbsp; &nbsp;<b>by good conseil, by auctoritee of persones, and by science; the whiche thre thynges ne been nat fieble by age,</b><br>
1165B &nbsp; &nbsp; &nbsp;<b>but certes they enforcen and encreescen day by day.'</b><br>
1166 &nbsp; &nbsp; &nbsp; &nbsp;<b>And thanne shul ye kepe this for a general reule: First shul ye clepen to youre conseil</b><br>
1166A &nbsp; &nbsp; &nbsp;<b>a fewe of youre freendes that been especiale;</b><br>
1167 &nbsp; &nbsp; &nbsp; &nbsp;<b>for Salomon seith, `Manye freendes have thou, but among a thousand chese thee oon to be thy conseillour.'</b><br>
1168 &nbsp; &nbsp; &nbsp; &nbsp;<b>For al be it so that thou first ne telle thy conseil but to a fewe,</b><br>
1168A &nbsp; &nbsp; &nbsp;<b>thou mayst afterward telle it to mo folk if it be nede.</b><br>
1169 &nbsp; &nbsp; &nbsp; &nbsp;<b>But looke alwey that thy conseillours have thilke thre condiciouns that I have seyd bifore --</b><br>
1169A &nbsp; &nbsp; &nbsp;<b>that is to seyn, that they be trewe, wise, and of oold experience.</b><br>
1170 &nbsp; &nbsp; &nbsp; &nbsp;<b>And werke nat alwey in every nede by oon counseillour allone;</b><br>
1170A &nbsp; &nbsp; &nbsp;<b>for somtyme bihooveth it to been conseilled by manye.</b><br>
1171 &nbsp; &nbsp; &nbsp; &nbsp;<b>For Salomon seith, `Salvacion of thynges is where as ther been manye conseillours.'</b><br>
1172 &nbsp; &nbsp; &nbsp; &nbsp;<b>"Now, sith that I have toold yow of which folk ye sholde been counseilled, now</b><br>
1172A &nbsp; &nbsp; &nbsp;<b>wol I teche yow which conseil ye oghte to eschewe.</b><br>
1173 &nbsp; &nbsp; &nbsp; &nbsp;<b>First, ye shul eschue the conseillyng of fooles; for Salomon seith, `Taak no conseil of a fool,</b><br>
1173A &nbsp; &nbsp; &nbsp;<b>for he ne kan noght conseille but after his owene lust and his affeccioun.'</b><br>
1174 &nbsp; &nbsp; &nbsp; &nbsp;<b>The book seith that `the propretee of a fool is this: he troweth lightly harm of every wight,</b><br>
1174A &nbsp; &nbsp; &nbsp;<b>and lightly troweth alle bountee in hymself.'</b><br>
1175 &nbsp; &nbsp; &nbsp; &nbsp;<b>Thou shalt eek eschue the conseillyng of alle flatereres, swiche as enforcen hem rather to preise youre persone</b><br>
1175A &nbsp; &nbsp; &nbsp;<b>by flaterye than for to telle yow the soothfastnesse of thynges.</b><br>
1176 &nbsp; &nbsp; &nbsp; &nbsp;<b>Wherfore Tullius seith, `Amonges alle the pestilences that been in freendshipe the gretteste is flaterie.'</b><br>
1176A &nbsp; &nbsp; &nbsp;<b>And therfore is it moore nede that thou eschue and drede flatereres than any oother peple.</b><br>
1177 &nbsp; &nbsp; &nbsp; &nbsp;<b>The book seith, `Thou shalt rather drede and flee fro the sweete wordes of flaterynge preiseres</b><br>
1177A &nbsp; &nbsp; &nbsp;<b>than fro the egre wordes of thy freend that seith thee thy sothes.'</b><br>
1178 &nbsp; &nbsp; &nbsp; &nbsp;<b>Salomon seith that `the wordes of a flaterere is a snare to cacche with innocentz.'</b><br>
1179 &nbsp; &nbsp; &nbsp; &nbsp;<b>He seith also that `he that speketh to his freend wordes of swetnesse and of plesaunce</b><br>
1179A &nbsp; &nbsp; &nbsp;<b>setteth a net biforn his feet to cacche hym.'</b><br>
1180 &nbsp; &nbsp; &nbsp; &nbsp;<b>And therfore seith Tullius, `Enclyne nat thyne eres to flatereres, ne taak no conseil of the wordes of flaterye.'</b><br>
1181 &nbsp; &nbsp; &nbsp; &nbsp;<b>And Caton seith, `Avyse thee wel, and eschue the wordes of swetnesse and of plesaunce.'</b><br>
1182 &nbsp; &nbsp; &nbsp; &nbsp;<b>And eek thou shalt eschue the conseillyng of thyne olde enemys that been reconsiled.</b><br>
1183 &nbsp; &nbsp; &nbsp; &nbsp;<b>The book seith that `no wight retourneth saufly into the grace of his olde enemy.'</b><br>
1184 &nbsp; &nbsp; &nbsp; &nbsp;<b>And Isope seith, `Ne trust nat to hem to whiche thou hast had som tyme werre or enemytee,</b><br>
1184A &nbsp; &nbsp; &nbsp;<b>ne telle hem nat thy conseil.'</b><br>
1185 &nbsp; &nbsp; &nbsp; &nbsp;<b>And Seneca telleth the cause why: `It may nat be,' seith he, `that where greet</b><br>
1185A &nbsp; &nbsp; &nbsp;<b>fyr hath longe tyme endured, that ther ne dwelleth som vapour of warmnesse.'</b><br>
1186 &nbsp; &nbsp; &nbsp; &nbsp;<b>And therfore seith Salomon, `In thyn olde foo trust nevere.'</b><br>
1187 &nbsp; &nbsp; &nbsp; &nbsp;<b>For sikerly, though thyn enemy be reconsiled, and maketh thee chiere of humylitee,</b><br>
1187A &nbsp; &nbsp; &nbsp;<b>and lowteth to thee with his heed, ne trust hym nevere.</b><br>
1188 &nbsp; &nbsp; &nbsp; &nbsp;<b>For certes he maketh thilke feyned humilitee moore for his profit than for any love of thy persone,</b><br>
1188A &nbsp; &nbsp; &nbsp;<b>by cause that he deemeth to have victorie over thy persone by swich feyned contenance,</b><br>
1188B &nbsp; &nbsp; &nbsp;<b>the which victorie he myghte nat have by strif or werre.</b><br>
1189 &nbsp; &nbsp; &nbsp; &nbsp;<b>And Peter Alfonce seith, `Make no felawshipe with thyne olde enemys, for if thou do hem bountee,</b><br>
1189A &nbsp; &nbsp; &nbsp;<b>they wol perverten it into wikkednesse.'</b><br>
1190 &nbsp; &nbsp; &nbsp; &nbsp;<b>And eek thou most eschue the conseillyng of hem that been thy servantz and beren thee greet reverence,</b><br>
1190A &nbsp; &nbsp; &nbsp;<b>for peraventure they seyn it moore for drede than for love.</b><br>
1191 &nbsp; &nbsp; &nbsp; &nbsp;<b>And therfore seith a philosophre in this wise:</b><br>
1191A &nbsp; &nbsp; &nbsp;<b>`Ther is no wight parfitly trewe to hym that he to soore dredeth.'</b><br>
1192 &nbsp; &nbsp; &nbsp; &nbsp;<b>And Tullius seith, `Ther nys no myght so greet of any emperour that longe may endure,</b><br>
1192A &nbsp; &nbsp; &nbsp;<b>but if he have moore love of the peple than drede.'</b><br>
1193 &nbsp; &nbsp; &nbsp; &nbsp;<b>Thou shalt also eschue the conseiling of folk that been dronkelewe, for they ne kan no conseil hyde.</b><br>
1194 &nbsp; &nbsp; &nbsp; &nbsp;<b>For Salomon seith, `Ther is no privetee ther as regneth dronkenesse.'</b><br>
1195 &nbsp; &nbsp; &nbsp; &nbsp;<b>Ye shul also han in suspect the conseillyng of swich folk as</b><br>
1195A &nbsp; &nbsp; &nbsp;<b>conseille yow o thyng prively and conseille yow the contrarie openly.</b><br>
1196 &nbsp; &nbsp; &nbsp; &nbsp;<b>For Cassidorie seith that `it is a manere sleighte to hyndre,</b><br>
1196A &nbsp; &nbsp; &nbsp;<b>whan he sheweth to doon o thyng openly and werketh prively the contrarie.'</b><br>
1197 &nbsp; &nbsp; &nbsp; &nbsp;<b>Thou shalt also have in suspect the conseillyng of wikked folk. For the book seith,</b><br>
1197A &nbsp; &nbsp; &nbsp;<b>`The conseillyng of wikked folk is alwey ful of fraude.'</b><br>
1198 &nbsp; &nbsp; &nbsp; &nbsp;<b>And David seith, `Blisful is that man that hath nat folwed the conseilyng of shrewes.'</b><br>
1199 &nbsp; &nbsp; &nbsp; &nbsp;<b>Thou shalt also eschue the conseillyng of yong folk, for hir conseil is nat rype.</b><br>
1200 &nbsp; &nbsp; &nbsp; &nbsp;<b>"Now, sire, sith I have shewed yow of which folk ye shul take youre conseil</b><br>
1200A &nbsp; &nbsp; &nbsp;<b>and of which folk ye shul folwe the conseil,</b><br>
1201 &nbsp; &nbsp; &nbsp; &nbsp;<b>now wol I teche yow how ye shal examyne youre conseil, after the doctrine of Tullius.</b><br>
1202 &nbsp; &nbsp; &nbsp; &nbsp;<b>In the examynynge thanne of youre conseillour ye shul considere manye thynges.</b><br>
1203 &nbsp; &nbsp; &nbsp; &nbsp;<b>Alderfirst thou shalt considere that in thilke thyng that thou purposest, and upon what thyng thou wolt have conseil,</b><br>
1203A &nbsp; &nbsp; &nbsp;<b>that verray trouthe be seyd and conserved; this is to seyn, telle trewely thy tale.</b><br>
1204 &nbsp; &nbsp; &nbsp; &nbsp;<b>For he that seith fals may nat wel be conseilled in that cas of which he lieth.</b><br>
1205 &nbsp; &nbsp; &nbsp; &nbsp;<b>And after this thou shalt considere the thynges that acorden to that thou purposest</b><br>
1205A &nbsp; &nbsp; &nbsp;<b>for to do by thy conseillours, if resoun accorde therto,</b><br>
1206 &nbsp; &nbsp; &nbsp; &nbsp;<b>and eek if thy myght may atteine therto, and if the moore part</b><br>
1206A &nbsp; &nbsp; &nbsp;<b>and the bettre part of thy conseillours acorde therto, or noon.</b><br>
1207 &nbsp; &nbsp; &nbsp; &nbsp;<b>Thanne shaltou considere what thyng shal folwe of that conseillyng,</b><br>
1207A &nbsp; &nbsp; &nbsp;<b>as hate, pees, werre, grace, profit, or damage, and manye othere thynges.</b><br>
1208 &nbsp; &nbsp; &nbsp; &nbsp;<b>And in alle thise thynges thou shalt chese the beste and weyve alle othere thynges.</b><br>
1209 &nbsp; &nbsp; &nbsp; &nbsp;<b>Thanne shaltow considere of what roote is engendred the matiere of thy conseil</b><br>
1209A &nbsp; &nbsp; &nbsp;<b>and what fruyt it may conceyve and engendre.</b><br>
1210 &nbsp; &nbsp; &nbsp; &nbsp;<b>Thou shalt eek considere alle thise causes, fro whennes they been sprongen.</b><br>
1211 &nbsp; &nbsp; &nbsp; &nbsp;<b>And whan ye han examyned youre conseil, as I have seyd, and which partie is the bettre</b><br>
1211A &nbsp; &nbsp; &nbsp;<b>and moore profitable, and han approved it by manye wise folk and olde,</b><br>
1212 &nbsp; &nbsp; &nbsp; &nbsp;<b>thanne shaltou considere if thou mayst parfourne it and maken of it a good ende.</b><br>
1213 &nbsp; &nbsp; &nbsp; &nbsp;<b>For certes resoun wol nat that any man sholde bigynne a thyng</b><br>
1213A &nbsp; &nbsp; &nbsp;<b>but if he myghte parfourne it as hym oghte;</b><br>
1214 &nbsp; &nbsp; &nbsp; &nbsp;<b>ne no wight sholde take upon hym so hevy a charge that he myghte nat bere it.</b><br>
1215 &nbsp; &nbsp; &nbsp; &nbsp;<b>For the proverbe seith, `He that to muche embraceth, distreyneth litel.'</b><br>
1216 &nbsp; &nbsp; &nbsp; &nbsp;<b>And Catoun seith, `Assay to do swich thyng as thou hast power to doon,</b><br>
1216A &nbsp; &nbsp; &nbsp;<b>lest that the charge oppresse thee so soore that</b><br>
1216B &nbsp; &nbsp; &nbsp;<b>thee bihoveth to weyve thyng that thou hast bigonne.'</b><br>
1217 &nbsp; &nbsp; &nbsp; &nbsp;<b>And if so be that thou be in doute wheither thou mayst parfourne a thing or noon,</b><br>
1217A &nbsp; &nbsp; &nbsp;<b>chese rather to suffre than bigynne.</b><br>
1218 &nbsp; &nbsp; &nbsp; &nbsp;<b>And Piers Alphonce seith, `If thou hast myght to doon a thyng of which thou most repente,</b><br>
1218A &nbsp; &nbsp; &nbsp;<b>it is bettre "nay" than "ye."'</b><br>
1219 &nbsp; &nbsp; &nbsp; &nbsp;<b>This is to seyn, that thee is bettre holde thy tonge stille than for to speke.</b><br>
1220 &nbsp; &nbsp; &nbsp; &nbsp;<b>Thanne may ye understonde by strenger resons that if thou hast power to parfourne a werk</b><br>
1220A &nbsp; &nbsp; &nbsp;<b>of which thou shalt repente, thanne is it bettre that thou suffre than bigynne.</b><br>
1221 &nbsp; &nbsp; &nbsp; &nbsp;<b>Wel seyn they that defenden every wight to assaye a thyng of which he is in doute</b><br>
1221A &nbsp; &nbsp; &nbsp;<b>wheither he may parfourne it or noon.</b><br>
1222 &nbsp; &nbsp; &nbsp; &nbsp;<b>And after, whan ye han examyned youre conseil, as I have seyd biforn, and knowen wel that</b><br>
1222A &nbsp; &nbsp; &nbsp;<b>ye may parfourne youre emprise, conferme it thanne sadly til it be at an ende.</b><br>
1223 &nbsp; &nbsp; &nbsp; &nbsp;<b>"Now is it resoun and tyme that I shewe yow whanne and wherfore that</b><br>
1223A &nbsp; &nbsp; &nbsp;<b>ye may chaunge youre counseil withouten youre repreve.</b><br>
1224 &nbsp; &nbsp; &nbsp; &nbsp;<b>Soothly, a man may chaungen his purpos and his conseil if the cause cesseth,</b><br>
1224A &nbsp; &nbsp; &nbsp;<b>or whan a newe caas bitydeth.</b><br>
1225 &nbsp; &nbsp; &nbsp; &nbsp;<b>For the lawe seith that `upon thynges that newely bityden bihoveth newe conseil.'</b><br>
1226 &nbsp; &nbsp; &nbsp; &nbsp;<b>And Senec seith, `If thy conseil is comen to the eeris of thyn enemy, chaunge thy conseil.'</b><br>
1227 &nbsp; &nbsp; &nbsp; &nbsp;<b>Thou mayst also chaunge thy conseil if so be that thou fynde that by errour,</b><br>
1227A &nbsp; &nbsp; &nbsp;<b>or by oother cause, harm or damage may bityde.</b><br>
1228 &nbsp; &nbsp; &nbsp; &nbsp;<b>Also if thy conseil be dishonest, or ellis cometh of dishonest cause, chaunge thy conseil.</b><br>
1229 &nbsp; &nbsp; &nbsp; &nbsp;<b>For the lawes seyn that `alle bihestes that been dishoneste been of no value';</b><br>
1230 &nbsp; &nbsp; &nbsp; &nbsp;<b>and eek if so be that it be inpossible, or may nat goodly be parfourned or kept.</b><br>
1231 &nbsp; &nbsp; &nbsp; &nbsp;<b>"And take this for a general reule, that every conseil that is affermed so strongly that it may nat</b><br>
1231A &nbsp; &nbsp; &nbsp;<b>be chaunged for no condicioun that may bityde, I seye that thilke conseil is wikked."</b><br>
1232 &nbsp; &nbsp; &nbsp; &nbsp;<b>This Melibeus, whanne he hadde herd the doctrine of his wyf dame Prudence, answerde in this wyse:</b><br>
1233 &nbsp; &nbsp; &nbsp; &nbsp;<b>"Dame," quod he, "as yet into this tyme ye han wel and covenably taught me as in general how</b><br>
1233A &nbsp; &nbsp; &nbsp;<b>I shal governe me in the chesynge and in the withholdynge of my conseillours.</b><br>
1234 &nbsp; &nbsp; &nbsp; &nbsp;<b>But now wolde I fayn that ye wolde condescende in especial</b><br>
1235 &nbsp; &nbsp; &nbsp; &nbsp;<b>and telle me how liketh yow, or what semeth yow, by oure conseillours</b><br>
1235A &nbsp; &nbsp; &nbsp;<b>that we han chosen in oure present nede."</b><br>
1236 &nbsp; &nbsp; &nbsp; &nbsp;<b>"My lord," quod she, "I biseke yow in al humblesse that ye wol nat wilfully replie agayn my resouns,</b><br>
1236A &nbsp; &nbsp; &nbsp;<b>ne distempre youre herte, thogh I speke thyng that yow displese.</b><br>
1237 &nbsp; &nbsp; &nbsp; &nbsp;<b>For God woot that, as in myn entente, I speke it for youre beste,</b><br>
1237A &nbsp; &nbsp; &nbsp;<b>for youre honour, and for youre profite eke.</b><br>
1238 &nbsp; &nbsp; &nbsp; &nbsp;<b>And soothly, I hope that youre benyngnytee wol taken it in pacience.</b><br>
1239 &nbsp; &nbsp; &nbsp; &nbsp;<b>Trusteth me wel," quod she, "that youre conseil as in this caas ne sholde nat, as to speke properly,</b><br>
1239A &nbsp; &nbsp; &nbsp;<b>be called a conseillyng, but a mocioun or a moevyng of folye,</b><br>
1240 &nbsp; &nbsp; &nbsp; &nbsp;<b>in which conseil ye han erred in many a sondry wise.</b><br>
1241 &nbsp; &nbsp; &nbsp; &nbsp;<b>"First and forward, ye han erred in th' assemblynge of youre conseillours.</b><br>
1242 &nbsp; &nbsp; &nbsp; &nbsp;<b>For ye sholde first have cleped a fewe folk to youre conseil, and after ye myghte han shewed it</b><br>
1242A &nbsp; &nbsp; &nbsp;<b>to mo folk, if it hadde been nede.</b><br>
1243 &nbsp; &nbsp; &nbsp; &nbsp;<b>But certes, ye han sodeynly cleped to youre conseil a greet multitude of peple,</b><br>
1243A &nbsp; &nbsp; &nbsp;<b>ful chargeant and ful anoyous for to heere.</b><br>
1244 &nbsp; &nbsp; &nbsp; &nbsp;<b>Also ye han erred, for theras ye sholden oonly have cleped to youre conseil</b><br>
1244A &nbsp; &nbsp; &nbsp;<b>youre trewe frendes olde and wise,</b><br>
1245 &nbsp; &nbsp; &nbsp; &nbsp;<b>ye han ycleped straunge folk, yonge folk, false flatereres, and enemys reconsiled,</b><br>
1245A &nbsp; &nbsp; &nbsp;<b>and folk that doon yow reverence withouten love.</b><br>
1246 &nbsp; &nbsp; &nbsp; &nbsp;<b>And eek also ye have erred, for ye han broght with yow to youre conseil ire, coveitise, and hastifnesse,</b><br>
1247 &nbsp; &nbsp; &nbsp; &nbsp;<b>the whiche thre thinges been contrariouse to every conseil honest and profitable;</b><br>
1248 &nbsp; &nbsp; &nbsp; &nbsp;<b>the whiche thre thinges ye han nat anientissed or destroyed hem,</b><br>
1248A &nbsp; &nbsp; &nbsp;<b>neither in youreself, ne in youre conseillours, as yow oghte.</b><br>
1249 &nbsp; &nbsp; &nbsp; &nbsp;<b>Ye han erred also, for ye han shewed to youre conseillours</b><br>
1249A &nbsp; &nbsp; &nbsp;<b>youre talent and youre affeccioun to make werre anon and for to do vengeance.</b><br>
1250 &nbsp; &nbsp; &nbsp; &nbsp;<b>They han espied by youre wordes to what thyng ye been enclyned;</b><br>
1251 &nbsp; &nbsp; &nbsp; &nbsp;<b>and therfore han they rather conseilled yow to youre talent than to youre profit.</b><br>
1252 &nbsp; &nbsp; &nbsp; &nbsp;<b>Ye han erred also, for it semeth that yow suffiseth</b><br>
1252A &nbsp; &nbsp; &nbsp;<b>to han been conseilled by thise conseillours oonly, and with litel avys,</b><br>
1253 &nbsp; &nbsp; &nbsp; &nbsp;<b>whereas in so greet and so heigh a nede it hadde been necessarie mo conseillours</b><br>
1253A &nbsp; &nbsp; &nbsp;<b>and moore deliberacion to parfourne youre emprise.</b><br>
1254 &nbsp; &nbsp; &nbsp; &nbsp;<b>Ye han erred also, for ye ne han nat examyned youre conseil in the forseyde manere,</b><br>
1254A &nbsp; &nbsp; &nbsp;<b>ne in due manere, as the caas requireth.</b><br>
1255 &nbsp; &nbsp; &nbsp; &nbsp;<b>Ye han erred also, for ye han maked no division bitwixe youre conseillours -- this is to seyn,</b><br>
1255A &nbsp; &nbsp; &nbsp;<b>bitwixen youre trewe freendes and youre feyned conseillours --</b><br>
1256 &nbsp; &nbsp; &nbsp; &nbsp;<b>ne ye han nat knowe the wil of youre trewe freendes olde and wise,</b><br>
1257 &nbsp; &nbsp; &nbsp; &nbsp;<b>but ye han cast alle hire wordes in an hochepot, and enclyned youre herte to the moore part</b><br>
1257A &nbsp; &nbsp; &nbsp;<b>and to the gretter nombre, and there been ye condescended.</b><br>
1258 &nbsp; &nbsp; &nbsp; &nbsp;<b>And sith ye woot wel that men shal alwey fynde a gretter nombre of fooles than of wise men,</b><br>
1259 &nbsp; &nbsp; &nbsp; &nbsp;<b>and therfore the conseils that been at congregaciouns and multitudes of folk, there as men take moore reward</b><br>
1259A &nbsp; &nbsp; &nbsp;<b>to the nombre than to the sapience of persones,</b><br>
1260 &nbsp; &nbsp; &nbsp; &nbsp;<b>ye se wel that in swiche conseillynges fooles han the maistrie."</b><br>
1261 &nbsp; &nbsp; &nbsp; &nbsp;<b>Melibeus answerde agayn, and seyde, "I graunte wel that I have erred;</b><br>
1262 &nbsp; &nbsp; &nbsp; &nbsp;<b>but there as thou hast toold me heerbiforn</b><br>
1262A &nbsp; &nbsp; &nbsp;<b>that he nys nat to blame that chaungeth his conseillours in certein caas and for certeine juste causes,</b><br>
1263 &nbsp; &nbsp; &nbsp; &nbsp;<b>I am al redy to chaunge my conseillours right as thow wolt devyse.</b><br>
1264 &nbsp; &nbsp; &nbsp; &nbsp;<b>The proverbe seith that `for to do synne is mannyssh,</b><br>
1264A &nbsp; &nbsp; &nbsp;<b>but certes for to persevere longe in synne is werk of the devel.'"</b><br>
1265 &nbsp; &nbsp; &nbsp; &nbsp;<b>To this sentence answered anon dame Prudence, and seyde,</b><br>
1266 &nbsp; &nbsp; &nbsp; &nbsp;<b>"Examineth," quod she, "youre conseil, and lat us see</b><br>
1266A &nbsp; &nbsp; &nbsp;<b>the whiche of hem han spoken most resonably and taught yow best conseil.</b><br>
1267 &nbsp; &nbsp; &nbsp; &nbsp;<b>And for as muche as that the examynacion is necessarie, lat us bigynne at the surgiens</b><br>
1267A &nbsp; &nbsp; &nbsp;<b>and at the phisiciens, that first speeken in this matiere.</b><br>
1268 &nbsp; &nbsp; &nbsp; &nbsp;<b>I sey yow that the surgiens and phisiciens han seyd yow in youre conseil discreetly, as hem oughte,</b><br>
1269 &nbsp; &nbsp; &nbsp; &nbsp;<b>and in hir speche seyden ful wisely that to the office of hem aperteneth to doon to every wight</b><br>
1269A &nbsp; &nbsp; &nbsp;<b>honour and profit, and no wight for to anoye,</b><br>
1270 &nbsp; &nbsp; &nbsp; &nbsp;<b>and after hir craft to doon greet diligence</b><br>
1270A &nbsp; &nbsp; &nbsp;<b>unto the cure of hem which that they han in hir governaunce.</b><br>
1271 &nbsp; &nbsp; &nbsp; &nbsp;<b>And, sire, right as they han answered wisely and discreetly,</b><br>
1272 &nbsp; &nbsp; &nbsp; &nbsp;<b>right so rede I that they been heighly and sovereynly gerdoned for hir noble speche,</b><br>
1273 &nbsp; &nbsp; &nbsp; &nbsp;<b>and eek for they sholde do the moore ententif bisynesse in the curacion of youre doghter deere.</b><br>
1274 &nbsp; &nbsp; &nbsp; &nbsp;<b>For al be it so that they been youre freendes, therfore shal ye nat suffren</b><br>
1274A &nbsp; &nbsp; &nbsp;<b>that they serve yow for noght,</b><br>
1275 &nbsp; &nbsp; &nbsp; &nbsp;<b>but ye oghte the rather gerdone hem and shewe hem youre largesse.</b><br>
1276 &nbsp; &nbsp; &nbsp; &nbsp;<b>And as touchynge the proposicioun which that the phisiciens encreesceden in this caas -- this is to seyn,</b><br>
1277 &nbsp; &nbsp; &nbsp; &nbsp;<b>that in maladies that oon contrarie is warisshed by another contrarie --</b><br>
1278 &nbsp; &nbsp; &nbsp; &nbsp;<b>I wolde fayn knowe hou ye understonde thilke text, and what is youre sentence."</b><br>
1279 &nbsp; &nbsp; &nbsp; &nbsp;<b>"Certes," quod Melibeus, "I understonde it in this wise:</b><br>
1280 &nbsp; &nbsp; &nbsp; &nbsp;<b>that right as they han doon me a contrarie, right so sholde I doon hem another.</b><br>
1281 &nbsp; &nbsp; &nbsp; &nbsp;<b>For right as they han venged hem on me and doon me wrong,</b><br>
1281A &nbsp; &nbsp; &nbsp;<b>right so shal I venge me upon hem and doon hem wrong;</b><br>
1282 &nbsp; &nbsp; &nbsp; &nbsp;<b>and thanne have I cured oon contrarie by another."</b><br>
1283 &nbsp; &nbsp; &nbsp; &nbsp;<b>"Lo, lo," quod dame Prudence, "how lightly is every man enclined to his owene desir</b><br>
1283A &nbsp; &nbsp; &nbsp;<b>and to his owene plesaunce!</b><br>
1284 &nbsp; &nbsp; &nbsp; &nbsp;<b>Certes," quod she, "the wordes of the phisiciens ne sholde nat han been understonden in thys wise.</b><br>
1285 &nbsp; &nbsp; &nbsp; &nbsp;<b>For certes, wikkednesse is nat contrarie to wikkednesse, ne vengeance to vengeaunce,</b><br>
1285A &nbsp; &nbsp; &nbsp;<b>ne wrong to wrong, but they been semblable.</b><br>
1286 &nbsp; &nbsp; &nbsp; &nbsp;<b>And therfore o vengeaunce is nat warisshed by another vengeaunce, ne o wroong by another wroong,</b><br>
1287 &nbsp; &nbsp; &nbsp; &nbsp;<b>but everich of hem encreesceth and aggreggeth oother.</b><br>
1288 &nbsp; &nbsp; &nbsp; &nbsp;<b>But certes, the wordes of the phisiciens sholde been understonden in this wise:</b><br>
1289 &nbsp; &nbsp; &nbsp; &nbsp;<b>for good and wikkednesse been two contraries, and pees and werre, vengeaunce</b><br>
1289A &nbsp; &nbsp; &nbsp;<b>and suffraunce, discord and accord, and manye othere thynges;</b><br>
1290 &nbsp; &nbsp; &nbsp; &nbsp;<b>but certes, wikkednesse shal be warisshed by goodnesse, discord by accord, werre by pees,</b><br>
1290A &nbsp; &nbsp; &nbsp;<b>and so forth of othere thynges.</b><br>
1291 &nbsp; &nbsp; &nbsp; &nbsp;<b>And heerto accordeth Seint Paul the Apostle in manye places.</b><br>
1292 &nbsp; &nbsp; &nbsp; &nbsp;<b>He seith, `Ne yeldeth nat harm for harm, ne wikked speche for wikked speche,</b><br>
1293 &nbsp; &nbsp; &nbsp; &nbsp;<b>but do wel to hym that dooth thee harm and blesse hym that seith to thee harm.'</b><br>
1294 &nbsp; &nbsp; &nbsp; &nbsp;<b>And in manye othere places he amonesteth pees and accord.</b><br>
1295 &nbsp; &nbsp; &nbsp; &nbsp;<b>But now wol I speke to yow of the conseil which that was yeven to yow</b><br>
1295A &nbsp; &nbsp; &nbsp;<b>by the men of lawe and the wise folk,</b><br>
1296 &nbsp; &nbsp; &nbsp; &nbsp;<b>that seyden alle by oon accord, as ye han herd bifore,</b><br>
1297 &nbsp; &nbsp; &nbsp; &nbsp;<b>that over alle thynges ye shal doon youre diligence to kepen youre persone and to warnestoore youre hous;</b><br>
1298 &nbsp; &nbsp; &nbsp; &nbsp;<b>and seyden also that in this caas yow oghten for to werken ful avysely and with greet deliberacioun.</b><br>
1299 &nbsp; &nbsp; &nbsp; &nbsp;<b>And, sire, as to the firste point, that toucheth to the kepyng of youre persone,</b><br>
1300 &nbsp; &nbsp; &nbsp; &nbsp;<b>ye shul understonde that he that hath werre shal everemoore mekely and devoutly preyen, biforn alle thynges,</b><br>
1301 &nbsp; &nbsp; &nbsp; &nbsp;<b>that Jhesus Crist of his mercy wol han hym in his proteccion</b><br>
1301A &nbsp; &nbsp; &nbsp;<b>and been his sovereyn helpyng at his nede.</b><br>
1302 &nbsp; &nbsp; &nbsp; &nbsp;<b>For certes, in this world ther is no wight that may be conseilled ne kept sufficeantly</b><br>
1302A &nbsp; &nbsp; &nbsp;<b>withouten the kepyng of oure Lord Jhesu Crist.</b><br>
1303 &nbsp; &nbsp; &nbsp; &nbsp;<b>To this sentence accordeth the prophete David, that seith,</b><br>
1304 &nbsp; &nbsp; &nbsp; &nbsp;<b>`If God ne kepe the citee, in ydel waketh he that it kepeth.'</b><br>
1305 &nbsp; &nbsp; &nbsp; &nbsp;<b>Now, sire, thanne shul ye committe the kepyng of youre persone</b><br>
1305A &nbsp; &nbsp; &nbsp;<b>to youre trewe freendes that been approved and yknowe,</b><br>
1306 &nbsp; &nbsp; &nbsp; &nbsp;<b>and of hem shul ye axen help youre persone for to kepe. For Catoun seith,</b><br>
1306A &nbsp; &nbsp; &nbsp;<b>`If thou hast nede of help, axe it of thy freendes,</b><br>
1307 &nbsp; &nbsp; &nbsp; &nbsp;<b>for ther nys noon so good a phisicien as thy trewe freend.'</b><br>
1308 &nbsp; &nbsp; &nbsp; &nbsp;<b>And after this thanne shul ye kepe yow fro alle straunge folk, and fro lyeres,</b><br>
1308A &nbsp; &nbsp; &nbsp;<b>and have alwey in suspect hire compaignye.</b><br>
1309 &nbsp; &nbsp; &nbsp; &nbsp;<b>For Piers Alfonce seith, `Ne taak no compaignye by the weye of a straunge man,</b><br>
1309A &nbsp; &nbsp; &nbsp;<b>but if so be that thou have knowe hym of a lenger tyme.</b><br>
1310 &nbsp; &nbsp; &nbsp; &nbsp;<b>And if so be that he falle into thy compaignye paraventure, withouten thyn assent,</b><br>
1311 &nbsp; &nbsp; &nbsp; &nbsp;<b>enquere thanne as subtilly as thou mayst of his conversacion, and of his lyf bifore, and feyne thy wey;</b><br>
1311A &nbsp; &nbsp; &nbsp;<b>seye that [thou] wolt thider as thou wolt nat go;</b><br>
1312 &nbsp; &nbsp; &nbsp; &nbsp;<b>and if he bereth a spere, hoold thee on the right syde,</b><br>
1312A &nbsp; &nbsp; &nbsp;<b>and if he bere a swerd, hoold thee on the lift syde.'</b><br>
1313 &nbsp; &nbsp; &nbsp; &nbsp;<b>And after this thanne shul ye kepe yow wisely from all swich manere peple as I have seyd bifore,</b><br>
1313A &nbsp; &nbsp; &nbsp;<b>and hem and hir conseil eschewe.</b><br>
1314 &nbsp; &nbsp; &nbsp; &nbsp;<b>And after this thanne shul ye kepe yow in swich manere</b><br>
1315 &nbsp; &nbsp; &nbsp; &nbsp;<b>that, for any presumpcion of youre strengthe, that ye ne dispise nat, ne accompte nat the myght</b><br>
1315A &nbsp; &nbsp; &nbsp;<b>of youre adversarie so litel that ye lete the kepyng of youre persone for youre presumpcioun,</b><br>
1316 &nbsp; &nbsp; &nbsp; &nbsp;<b>for every wys man dredeth his enemy.</b><br>
1317 &nbsp; &nbsp; &nbsp; &nbsp;<b>And Salomon seith, `Weleful is he that of alle hath drede,</b><br>
1318 &nbsp; &nbsp; &nbsp; &nbsp;<b>for certes, he that thurgh the hardynesse of his herte and thurgh the hardynesse of hymself hath</b><br>
1318A &nbsp; &nbsp; &nbsp;<b>to greet presumpcioun, hym shal yvel bityde.'</b><br>
1319 &nbsp; &nbsp; &nbsp; &nbsp;<b>Thanne shul ye everemoore contrewayte embusshementz and alle espiaille.</b><br>
1320 &nbsp; &nbsp; &nbsp; &nbsp;<b>For Senec seith that `the wise man that dredeth harmes, eschueth harmes,</b><br>
1321 &nbsp; &nbsp; &nbsp; &nbsp;<b>ne he ne falleth into perils that perils eschueth.'</b><br>
1322 &nbsp; &nbsp; &nbsp; &nbsp;<b>And al be it so that it seme that thou art in siker place,</b><br>
1322A &nbsp; &nbsp; &nbsp;<b>yet shaltow alwey do thy diligence in kepynge of thy persone;</b><br>
1323 &nbsp; &nbsp; &nbsp; &nbsp;<b>this is to seyn, ne be nat necligent to kepe thy persone</b><br>
1323A &nbsp; &nbsp; &nbsp;<b>nat oonly fro thy gretteste enemys but fro thy leeste enemy.</b><br>
1324 &nbsp; &nbsp; &nbsp; &nbsp;<b>Senek seith, `A man that is well avysed, he dredeth his leste enemy.'</b><br>
1325 &nbsp; &nbsp; &nbsp; &nbsp;<b>Ovyde seith that `the litel wesele wol slee the grete bole and the wilde hert.'</b><br>
1326 &nbsp; &nbsp; &nbsp; &nbsp;<b>And the book seith, `A litel thorn may prikke a kyng ful soore,</b><br>
1326A &nbsp; &nbsp; &nbsp;<b>and an hound wol holde the wilde boor.'</b><br>
1327 &nbsp; &nbsp; &nbsp; &nbsp;<b>But nathelees, I sey nat thou shalt be so coward that thou doute ther wher as is no drede.</b><br>
1328 &nbsp; &nbsp; &nbsp; &nbsp;<b>The book seith that `somme folk han greet lust to deceyve, but yet they dreden hem to be deceyved.'</b><br>
1329 &nbsp; &nbsp; &nbsp; &nbsp;<b>Yet shaltou drede to been empoisoned and kepe the from the compaignye of scorneres.</b><br>
1330 &nbsp; &nbsp; &nbsp; &nbsp;<b>For the book seith, `With scorneres make no compaignye, but flee hire wordes as venym.'</b><br>
1331 &nbsp; &nbsp; &nbsp; &nbsp;<b>"Now, as to the seconde point,</b><br>
1331A &nbsp; &nbsp; &nbsp;<b>where as youre wise conseillours conseilled yow to warnestoore youre hous with gret diligence,</b><br>
1332 &nbsp; &nbsp; &nbsp; &nbsp;<b>I wolde fayn knowe how that ye understonde thilke wordes and what is youre sentence."</b><br>
1333 &nbsp; &nbsp; &nbsp; &nbsp;<b>Melibeus answerde and seyde, "Certes, I understande it in this wise: That I shal warnestoore myn hous with toures,</b><br>
1333A &nbsp; &nbsp; &nbsp;<b>swiche as han castelles and othere manere edifices, and armure, and artelries,</b><br>
1334 &nbsp; &nbsp; &nbsp; &nbsp;<b>by whiche thynges I may my persone and myn hous so kepen and deffenden</b><br>
1334A &nbsp; &nbsp; &nbsp;<b>that myne enemys shul been in drede myn hous for to approche."</b><br>
1335 &nbsp; &nbsp; &nbsp; &nbsp;<b>To this sentence answerde anon Prudence: "Warnestooryng," quod she,</b><br>
1335A &nbsp; &nbsp; &nbsp;<b>"of heighe toures and of grete edifices apperteyneth somtyme to pryde.</b><br>
1336 &nbsp; &nbsp; &nbsp; &nbsp;<b>And eek men make heighe toures, [and grete edifices] with grete costages and with greet travaille,</b><br>
1336A &nbsp; &nbsp; &nbsp;<b>and whan that they been accompliced, yet be they nat worth a stree,</b><br>
1336B &nbsp; &nbsp; &nbsp;<b>but if they be defended by trewe freendes that been olde and wise.</b><br>
1337 &nbsp; &nbsp; &nbsp; &nbsp;<b>And understoond wel that the gretteste and strongeste garnysoun that a riche man may have,</b><br>
1337A &nbsp; &nbsp; &nbsp;<b>as wel to kepen his persone as his goodes, is</b><br>
1338 &nbsp; &nbsp; &nbsp; &nbsp;<b>that he be biloved with hys subgetz and with his neighebores.</b><br>
1339 &nbsp; &nbsp; &nbsp; &nbsp;<b>For thus seith Tullius, that `ther is a manere garnysoun</b><br>
1339A &nbsp; &nbsp; &nbsp;<b>that no man may venquysse ne disconfite, and that is</b><br>
1340 &nbsp; &nbsp; &nbsp; &nbsp;<b>a lord to be biloved of his citezeins and of his peple.'</b><br>
1341 &nbsp; &nbsp; &nbsp; &nbsp;<b>Now, sire, as to the thridde point, where as youre olde</b><br>
1341A &nbsp; &nbsp; &nbsp;<b>and wise conseillours seyden that yow ne oghte nat sodeynly ne hastily proceden in this nede,</b><br>
1342 &nbsp; &nbsp; &nbsp; &nbsp;<b>but that yow oghte purveyen and apparaillen yow in this caas with greet diligence and greet deliberacioun;</b><br>
1343 &nbsp; &nbsp; &nbsp; &nbsp;<b>trewely, I trowe that they seyden right wisely and right sooth.</b><br>
1344 &nbsp; &nbsp; &nbsp; &nbsp;<b>For Tullius seith, `In every nede, er thou bigynne it, apparaille thee with greet diligence.'</b><br>
1345 &nbsp; &nbsp; &nbsp; &nbsp;<b>Thanne seye I that in vengeance-takyng, in werre, in bataille, and in warnestooryng,</b><br>
1346 &nbsp; &nbsp; &nbsp; &nbsp;<b>er thow bigynne, I rede that thou apparaille thee therto, and do it with greet deliberacion.</b><br>
1347 &nbsp; &nbsp; &nbsp; &nbsp;<b>For Tullius seith that `longe apparaillyng biforn the bataille maketh short victorie.'</b><br>
1348 &nbsp; &nbsp; &nbsp; &nbsp;<b>And Cassidorus seith, `The garnysoun is stronger whan it is longe tyme avysed.'</b><br>
1349 &nbsp; &nbsp; &nbsp; &nbsp;<b>But now lat us speken of the conseil that was accorded by youre neighebores,</b><br>
1349A &nbsp; &nbsp; &nbsp;<b>swiche as doon yow reverence withouten love,</b><br>
1350 &nbsp; &nbsp; &nbsp; &nbsp;<b>youre olde enemys reconsiled, youre flatereres,</b><br>
1351 &nbsp; &nbsp; &nbsp; &nbsp;<b>that conseilled yow certeyne thynges prively, and openly conseilleden yow the contrarie;</b><br>
1352 &nbsp; &nbsp; &nbsp; &nbsp;<b>the yonge folk also, that conseilleden yow to venge yow and make werre anon.</b><br>
1353 &nbsp; &nbsp; &nbsp; &nbsp;<b>And certes, sire, as I have seyd biforn, ye han greetly erred</b><br>
1353A &nbsp; &nbsp; &nbsp;<b>to han cleped swich manere folk to youre conseil,</b><br>
1354 &nbsp; &nbsp; &nbsp; &nbsp;<b>which conseillours been ynogh repreved by the resouns aforeseyd.</b><br>
1355 &nbsp; &nbsp; &nbsp; &nbsp;<b>But nathelees, lat us now descende to the special. Ye shuln first procede after the doctrine of Tullius.</b><br>
1356 &nbsp; &nbsp; &nbsp; &nbsp;<b>Certes, the trouthe of this matiere, or of this conseil, nedeth nat diligently enquere,</b><br>
1357 &nbsp; &nbsp; &nbsp; &nbsp;<b>for it is wel wist whiche they been that han doon to yow this trespas and vileynye,</b><br>
1358 &nbsp; &nbsp; &nbsp; &nbsp;<b>and how manye trespassours, and in what manere</b><br>
1358A &nbsp; &nbsp; &nbsp;<b>they han to yow doon al this wrong and al this vileynye.</b><br>
1359 &nbsp; &nbsp; &nbsp; &nbsp;<b>And after this, thanne shul ye examyne the seconde condicion which that the same Tullius addeth in this matiere.</b><br>
1360 &nbsp; &nbsp; &nbsp; &nbsp;<b>For Tullius put a thyng which that he clepeth `consentynge'; this is to seyn,</b><br>
1361 &nbsp; &nbsp; &nbsp; &nbsp;<b>who been they, and whiche been they and how manye that consenten to thy conseil</b><br>
1361A &nbsp; &nbsp; &nbsp;<b>in thy wilfulnesse to doon hastif vengeance.</b><br>
1362 &nbsp; &nbsp; &nbsp; &nbsp;<b>And lat us considere also who been they, and how manye been they,</b><br>
1362A &nbsp; &nbsp; &nbsp;<b>and whiche been they that consenteden to youre adversaries.</b><br>
1363 &nbsp; &nbsp; &nbsp; &nbsp;<b>And certes, as to the firste poynt, it is wel knowen whiche folk been</b><br>
1363A &nbsp; &nbsp; &nbsp;<b>they that consenteden to youre hastif wilfulnesse,</b><br>
1364 &nbsp; &nbsp; &nbsp; &nbsp;<b>for trewely, alle tho that conseilleden yow to maken sodeyn werre ne been nat youre freendes.</b><br>
1365 &nbsp; &nbsp; &nbsp; &nbsp;<b>Lat us now considere whiche been they that ye holde so greetly youre freendes as to youre persone.</b><br>
1366 &nbsp; &nbsp; &nbsp; &nbsp;<b>For al be it so that ye be myghty and riche, certes ye ne been but allone,</b><br>
1367 &nbsp; &nbsp; &nbsp; &nbsp;<b>for certes ye ne han no child but a doghter,</b><br>
1368 &nbsp; &nbsp; &nbsp; &nbsp;<b>ne ye ne han bretheren, ne cosyns germayns, ne noon oother neigh kynrede,</b><br>
1369 &nbsp; &nbsp; &nbsp; &nbsp;<b>wherfore that youre enemys for drede sholde stinte to plede with yow or to destroye youre persone.</b><br>
1370 &nbsp; &nbsp; &nbsp; &nbsp;<b>Ye knowen also that youre richesses mooten been dispended in diverse parties,</b><br>
1371 &nbsp; &nbsp; &nbsp; &nbsp;<b>and whan that every wight hath his part, they ne wollen taken but litel reward to venge thy deeth.</b><br>
1372 &nbsp; &nbsp; &nbsp; &nbsp;<b>But thyne enemys been thre, and they han manie children, bretheren, cosyns, and oother ny kynrede.</b><br>
1373 &nbsp; &nbsp; &nbsp; &nbsp;<b>And though so were that thou haddest slayn of hem two or three, yet dwellen ther ynowe</b><br>
1373A &nbsp; &nbsp; &nbsp;<b>to wreken hir deeth and to sle thy persone.</b><br>
1374 &nbsp; &nbsp; &nbsp; &nbsp;<b>And though so be that youre kynrede be moore siker and stedefast than the kyn of youre adversarie,</b><br>
1375 &nbsp; &nbsp; &nbsp; &nbsp;<b>yet nathelees youre kynrede nys but a fer kynrede; they been but litel syb to yow,</b><br>
1376 &nbsp; &nbsp; &nbsp; &nbsp;<b>and the kyn of youre enemys been ny syb to hem.</b><br>
1376A &nbsp; &nbsp; &nbsp;<b>And certes, as in that, hir condicioun is bet than youres.</b><br>
1377 &nbsp; &nbsp; &nbsp; &nbsp;<b>Thanne lat us considere also if the conseillyng of hem that conseilleden yow to taken sodeyn vengeaunce,</b><br>
1377A &nbsp; &nbsp; &nbsp;<b>wheither it accorde to resoun.</b><br>
1378 &nbsp; &nbsp; &nbsp; &nbsp;<b>And certes, ye knowe wel `nay.'</b><br>
1379 &nbsp; &nbsp; &nbsp; &nbsp;<b>For, as by right and resoun, ther may no man taken vengeance on no wight</b><br>
1379A &nbsp; &nbsp; &nbsp;<b>but the juge that hath the jurisdiccioun of it,</b><br>
1380 &nbsp; &nbsp; &nbsp; &nbsp;<b>whan it is graunted hym to take thilke vengeance hastily or attemprely, as the lawe requireth.</b><br>
1381 &nbsp; &nbsp; &nbsp; &nbsp;<b>And yet mooreover of thilke word that Tullius clepeth `consentynge,'</b><br>
1382 &nbsp; &nbsp; &nbsp; &nbsp;<b>thou shalt considere if thy myght and thy power may consenten</b><br>
1382A &nbsp; &nbsp; &nbsp;<b>and suffise to thy wilfulnesse and to thy conseillours.</b><br>
1383 &nbsp; &nbsp; &nbsp; &nbsp;<b>And certes thou mayst wel seyn that `nay.'</b><br>
1384 &nbsp; &nbsp; &nbsp; &nbsp;<b>For sikerly, as for to speke proprely, we may do no thyng</b><br>
1384A &nbsp; &nbsp; &nbsp;<b>but oonly swich thyng as we may doon rightfully.</b><br>
1385 &nbsp; &nbsp; &nbsp; &nbsp;<b>And certes rightfully ne mowe ye take no vengeance, as of youre propre auctoritee.</b><br>
1386 &nbsp; &nbsp; &nbsp; &nbsp;<b>Thanne mowe ye seen that youre power ne consenteth nat, ne accordeth nat, with youre wilfulnesse.</b><br>
1387 &nbsp; &nbsp; &nbsp; &nbsp;<b>"Lat us now examyne the thridde point, which Tullius clepeth `consequent.'</b><br>
1388 &nbsp; &nbsp; &nbsp; &nbsp;<b>Thou shalt understonde that the vengeance that thou purposest for to take is the consequent;</b><br>
1389 &nbsp; &nbsp; &nbsp; &nbsp;<b>and therof folweth another vengeaunce, peril, and werre, and othere damages withoute nombre,</b><br>
1389A &nbsp; &nbsp; &nbsp;<b>of whiche we be nat war, as at this tyme.</b><br>
1390 &nbsp; &nbsp; &nbsp; &nbsp;<b>And as touchynge the fourthe point, that Tullius clepeth `engendrynge,'</b><br>
1391 &nbsp; &nbsp; &nbsp; &nbsp;<b>thou shalt considere that this wrong which that is doon to thee</b><br>
1391A &nbsp; &nbsp; &nbsp;<b>is engendred of the hate of thyne enemys,</b><br>
1392 &nbsp; &nbsp; &nbsp; &nbsp;<b>and of the vengeance-takynge upon that wolde engendre another vengeance,</b><br>
1392A &nbsp; &nbsp; &nbsp;<b>and muchel sorwe and wastynge of richesses, as I seyde.</b><br>
1393 &nbsp; &nbsp; &nbsp; &nbsp;<b>"Now, sire, as to the point that Tullius clepeth `causes,' which that is the laste point,</b><br>
1394 &nbsp; &nbsp; &nbsp; &nbsp;<b>thou shalt understonde that the wrong that thou hast receyved hath certeine causes,</b><br>
1395 &nbsp; &nbsp; &nbsp; &nbsp;<b>whiche that clerkes clepen Oriens and Efficiens, and Causa longinqua and Causa propinqua;</b><br>
1395A &nbsp; &nbsp; &nbsp;<b>this is to seyn, the fer cause and the ny cause.</b><br>
1396 &nbsp; &nbsp; &nbsp; &nbsp;<b>The fer cause is almyghty God, that is cause of alle thynges.</b><br>
1397 &nbsp; &nbsp; &nbsp; &nbsp;<b>The neer cause is thy thre enemys.</b><br>
1398 &nbsp; &nbsp; &nbsp; &nbsp;<b>The cause accidental was hate.</b><br>
1399 &nbsp; &nbsp; &nbsp; &nbsp;<b>The cause material been the fyve woundes of thy doghter.</b><br>
1400 &nbsp; &nbsp; &nbsp; &nbsp;<b>The cause formal is the manere of hir werkynge that broghten laddres and cloumben in at thy wyndowes.</b><br>
1401 &nbsp; &nbsp; &nbsp; &nbsp;<b>The cause final was for to sle thy doghter. It letted nat in as muche as in hem was.</b><br>
1402 &nbsp; &nbsp; &nbsp; &nbsp;<b>But for to speken of the fer cause, as to what ende they shul come, or what shal finally</b><br>
1402A &nbsp; &nbsp; &nbsp;<b>bityde of hem in this caas, ne kan I nat deeme but by conjectynge and by supposynge.</b><br>
1403 &nbsp; &nbsp; &nbsp; &nbsp;<b>For we shull suppose that they shul come to a wikked ende,</b><br>
1404 &nbsp; &nbsp; &nbsp; &nbsp;<b>by cause that the Book of Decrees seith, `Seelden, or with greet peyne, been causes ybroght to good ende</b><br>
1404A &nbsp; &nbsp; &nbsp;<b>whanne they been baddely bigonne.'</b><br>
1405 &nbsp; &nbsp; &nbsp; &nbsp;<b>"Now, sire, if men wolde axe me why that God suffred men to do yow this vileynye,</b><br>
1405A &nbsp; &nbsp; &nbsp;<b>certes, I kan nat wel answere, as for no soothfastnesse.</b><br>
1406 &nbsp; &nbsp; &nbsp; &nbsp;<b>For th' apostle seith that `the sciences and the juggementz of oure Lord God almyghty been ful depe;</b><br>
1407 &nbsp; &nbsp; &nbsp; &nbsp;<b>ther may no man comprehende ne serchen hem suffisantly.'</b><br>
1408 &nbsp; &nbsp; &nbsp; &nbsp;<b>Nathelees, by certeyne presumpciouns and conjectynges, I holde and bileeve</b><br>
1409 &nbsp; &nbsp; &nbsp; &nbsp;<b>that God, which that is ful of justice and of rightwisnesse, hath suffred this bityde by juste cause resonable.</b><br>
1410 &nbsp; &nbsp; &nbsp; &nbsp;<b>"Thy name is Melibee; this is to seyn, `a man that drynketh hony.'</b><br>
1411 &nbsp; &nbsp; &nbsp; &nbsp;<b>Thou hast ydronke so muchel hony of sweete temporeel richesses, and delices and honours of this world</b><br>
1412 &nbsp; &nbsp; &nbsp; &nbsp;<b>that thou art dronken and hast forgeten Jhesu Crist thy creatour.</b><br>
1413 &nbsp; &nbsp; &nbsp; &nbsp;<b>Thou ne hast nat doon to hym swich honour and reverence as thee oughte,</b><br>
1414 &nbsp; &nbsp; &nbsp; &nbsp;<b>ne thou ne hast nat wel ytaken kep to the wordes of Ovide, that seith,</b><br>
1415 &nbsp; &nbsp; &nbsp; &nbsp;<b>`Under the hony of the goodes of the body is hyd the venym that sleeth the soule.'</b><br>
1416 &nbsp; &nbsp; &nbsp; &nbsp;<b>And Salomon seith, `If thou hast founden hony, ete of it that suffiseth,</b><br>
1417 &nbsp; &nbsp; &nbsp; &nbsp;<b>for if thou ete of it out of mesure, thou shalt spewe' and be nedy and povre.</b><br>
1418 &nbsp; &nbsp; &nbsp; &nbsp;<b>And peraventure Crist hath thee in despit, and</b><br>
1418A &nbsp; &nbsp; &nbsp;<b>hath turned awey fro thee his face and his eeris of misericorde,</b><br>
1419 &nbsp; &nbsp; &nbsp; &nbsp;<b>and also he hath suffred that thou hast been punysshed in the manere that thow hast ytrespassed.</b><br>
1420 &nbsp; &nbsp; &nbsp; &nbsp;<b>Thou hast doon synne agayn oure Lord Crist,</b><br>
1421 &nbsp; &nbsp; &nbsp; &nbsp;<b>for certes, the three enemys of mankynde</b><br>
1421A &nbsp; &nbsp; &nbsp;<b>-- that is to seyn, the flessh, the feend, and the world --</b><br>
1422 &nbsp; &nbsp; &nbsp; &nbsp;<b>thou hast suffred hem entre in to thyn herte wilfully by the wyndowes of thy body,</b><br>
1423 &nbsp; &nbsp; &nbsp; &nbsp;<b>and hast nat defended thyself suffisantly agayns hire assautes and hire temptaciouns,</b><br>
1423A &nbsp; &nbsp; &nbsp;<b>so that they han wounded thy soule in fyve places;</b><br>
1424 &nbsp; &nbsp; &nbsp; &nbsp;<b>this is to seyn, the deedly synnes that been entred into thyn herte by thy fyve wittes.</b><br>
1425 &nbsp; &nbsp; &nbsp; &nbsp;<b>And in the same manere oure Lord Crist hath woold and suffred</b><br>
1425A &nbsp; &nbsp; &nbsp;<b>that thy three enemys been entred into thyn house by the wyndowes</b><br>
1426 &nbsp; &nbsp; &nbsp; &nbsp;<b>and han ywounded thy doghter in the forseyde manere."</b><br>
1427 &nbsp; &nbsp; &nbsp; &nbsp;<b>"Certes," quod Melibee, "I se wel that ye enforce yow muchel by wordes to overcome me in swich manere</b><br>
1427A &nbsp; &nbsp; &nbsp;<b>that I shal nat venge me of myne enemys,</b><br>
1428 &nbsp; &nbsp; &nbsp; &nbsp;<b>shewynge me the perils and the yveles that myghten falle of this vengeance.</b><br>
1429 &nbsp; &nbsp; &nbsp; &nbsp;<b>But whoso wolde considere in alle vengeances the perils and yveles that myghte sewe of vengeance-takynge,</b><br>
1430 &nbsp; &nbsp; &nbsp; &nbsp;<b>a man wolde nevere take vengeance, and that were harm;</b><br>
1431 &nbsp; &nbsp; &nbsp; &nbsp;<b>for by the vengeance-takynge been the wikked men dissevered fro the goode men,</b><br>
1432 &nbsp; &nbsp; &nbsp; &nbsp;<b>and they that han wyl to do wikkednesse restreyne hir wikked purpos,</b><br>
1432A &nbsp; &nbsp; &nbsp;<b>whan they seen the punyssynge and chastisynge of the trespassours."</b><br>
1435 &nbsp; &nbsp; &nbsp; &nbsp;<b>And yet seye I moore, that right as a singuler persone synneth in takynge vengeance of another man,</b><br>
1436 &nbsp; &nbsp; &nbsp; &nbsp;<b>right so synneth the juge if he do no vengeance of hem that it han disserved.</b><br>
1437 &nbsp; &nbsp; &nbsp; &nbsp;<b>For Senec seith thus: `That maister,' he seith, `is good that proveth shrewes.'</b><br>
1438 &nbsp; &nbsp; &nbsp; &nbsp;<b>And as Cassidore seith, `A man dredeth to do outrages whan he woot and knoweth</b><br>
1438A &nbsp; &nbsp; &nbsp;<b>that it displeseth to the juges and the sovereyns.'</b><br>
1439 &nbsp; &nbsp; &nbsp; &nbsp;<b>And another seith, `The juge that dredeth to do right maketh men shrewes.'</b><br>
1440 &nbsp; &nbsp; &nbsp; &nbsp;<b>And Seint Paul the Apostle seith in his Epistle, whan he writeth unto the Romayns, that</b><br>
1440A &nbsp; &nbsp; &nbsp;<b>`the juges beren nat the spere withouten cause,</b><br>
1441 &nbsp; &nbsp; &nbsp; &nbsp;<b>but they beren it to punysse the shrewes and mysdoers and for to defende the goode men.'</b><br>
1442 &nbsp; &nbsp; &nbsp; &nbsp;<b>If ye wol thanne take vengeance of youre enemys, ye shul retourne or have youre recours to the juge</b><br>
1442A &nbsp; &nbsp; &nbsp;<b>that hath the jurisdiccion upon hem,</b><br>
1443 &nbsp; &nbsp; &nbsp; &nbsp;<b>and he shal punysse hem as the lawe axeth and requireth."</b><br>
1444 &nbsp; &nbsp; &nbsp; &nbsp;<b>"A," quod Melibee, "this vengeance liketh me no thyng.</b><br>
1445 &nbsp; &nbsp; &nbsp; &nbsp;<b>I bithenke me now and take heede how Fortune hath norissed me fro my childhede</b><br>
1445A &nbsp; &nbsp; &nbsp;<b>and hath holpen me to passe many a stroong paas.</b><br>
1446 &nbsp; &nbsp; &nbsp; &nbsp;<b>Now wol I assayen hire, trowynge, with Goddes help, that she shal helpe me my shame for to venge."</b><br>
1447 &nbsp; &nbsp; &nbsp; &nbsp;<b>"Certes," quod Prudence, "if ye wol werke by my conseil, ye shul nat assaye Fortune by no wey,</b><br>
1448 &nbsp; &nbsp; &nbsp; &nbsp;<b>ne ye shul nat lene or bowe unto hire, after the word of Senec,</b><br>
1449 &nbsp; &nbsp; &nbsp; &nbsp;<b>for `thynges that been folily doon, and that been in hope of Fortune, shullen nevere come to good ende.'</b><br>
1450 &nbsp; &nbsp; &nbsp; &nbsp;<b>And, as the same Senec seith, `The moore cleer and the moore shynyng that Fortune is,</b><br>
1450A &nbsp; &nbsp; &nbsp;<b>the moore brotil and the sonner broken she is.'</b><br>
1451 &nbsp; &nbsp; &nbsp; &nbsp;<b>Trusteth nat in hire, for she nys nat stidefast ne stable,</b><br>
1452 &nbsp; &nbsp; &nbsp; &nbsp;<b>for whan thow trowest to be moost seur or siker of hire help,</b><br>
1452A &nbsp; &nbsp; &nbsp;<b>she wol faille thee and deceyve thee.</b><br>
1453 &nbsp; &nbsp; &nbsp; &nbsp;<b>And where as ye seyn that Fortune hath norissed yow fro youre childhede,</b><br>
1454 &nbsp; &nbsp; &nbsp; &nbsp;<b>I seye that in so muchel shul ye the lasse truste in hire and in hir wit.</b><br>
1455 &nbsp; &nbsp; &nbsp; &nbsp;<b>For Senec seith, `What man that is norissed by Fortune, she maketh hym a greet fool.'</b><br>
1456 &nbsp; &nbsp; &nbsp; &nbsp;<b>Now thanne, syn ye desire and axe vengeance, and the vengeance that is doon after the lawe</b><br>
1456A &nbsp; &nbsp; &nbsp;<b>and bifore the juge ne liketh yow nat,</b><br>
1457 &nbsp; &nbsp; &nbsp; &nbsp;<b>and the vengeance that is doon in hope of Fortune is perilous and uncertein,</b><br>
1458 &nbsp; &nbsp; &nbsp; &nbsp;<b>thanne have ye noon oother remedie but for to have youre recours</b><br>
1458A &nbsp; &nbsp; &nbsp;<b>unto the sovereyn Juge that vengeth alle vileynyes and wronges.</b><br>
1459 &nbsp; &nbsp; &nbsp; &nbsp;<b>And he shal venge yow after that hymself witnesseth, where as he seith,</b><br>
1460 &nbsp; &nbsp; &nbsp; &nbsp;<b>`Leveth the vengeance to me, and I shal do it.'"</b><br>
1461 &nbsp; &nbsp; &nbsp; &nbsp;<b>Melibee answerde, "If I ne venge me nat of the vileynye that men han doon to me,</b><br>
1462 &nbsp; &nbsp; &nbsp; &nbsp;<b>I sompne or warne hem that han doon to me that vileynye,</b><br>
1462A &nbsp; &nbsp; &nbsp;<b>and alle othere, to do me another vileynye.</b><br>
1463 &nbsp; &nbsp; &nbsp; &nbsp;<b>For it is writen, `If thou take no vengeance of an oold vileynye,</b><br>
1463A &nbsp; &nbsp; &nbsp;<b>thou sompnest thyne adversaries to do thee a newe vileynye.'</b><br>
1464 &nbsp; &nbsp; &nbsp; &nbsp;<b>And also for my suffrance men wolden do me so muchel vileynye that</b><br>
1464A &nbsp; &nbsp; &nbsp;<b>I myghte neither bere it ne susteene,</b><br>
1465 &nbsp; &nbsp; &nbsp; &nbsp;<b>and so sholde I been put and holden overlowe.</b><br>
1466 &nbsp; &nbsp; &nbsp; &nbsp;<b>For men seyn, `In muchel suffrynge shul manye thynges falle unto thee whiche thou shalt nat mowe suffre.'"</b><br>
1467 &nbsp; &nbsp; &nbsp; &nbsp;<b>"Certes," quod Prudence, "I graunte yow that over-muchel suffraunce is nat good.</b><br>
1468 &nbsp; &nbsp; &nbsp; &nbsp;<b>But yet ne folweth it nat therof that every persone to whom men doon vileynye take of it vengeance,</b><br>
1469 &nbsp; &nbsp; &nbsp; &nbsp;<b>for that aperteneth and longeth al oonly to the juges, for they shul venge the vileynyes and injuries.</b><br>
1470 &nbsp; &nbsp; &nbsp; &nbsp;<b>And therfore tho two auctoritees that ye han seyd above been oonly understonden in the juges,</b><br>
1471 &nbsp; &nbsp; &nbsp; &nbsp;<b>for whan they suffren over-muchel the wronges and the vileynyes to be doon withouten punysshynge,</b><br>
1472 &nbsp; &nbsp; &nbsp; &nbsp;<b>they sompne nat a man al oonly for to do newe wronges, but they comanden it.</b><br>
1473 &nbsp; &nbsp; &nbsp; &nbsp;<b>Also a wys man seith that `the juge that correcteth nat the synnere comandeth and biddeth hym do synne.'</b><br>
1474 &nbsp; &nbsp; &nbsp; &nbsp;<b>And the juges and sovereyns myghten in hir land so muchel suffre of the shrewes and mysdoeres</b><br>
1475 &nbsp; &nbsp; &nbsp; &nbsp;<b>that they sholden, by swich suffrance, by proces of tyme wexen of swich power and myght</b><br>
1475A &nbsp; &nbsp; &nbsp;<b>that they sholden putte out the juges and the sovereyns from hir places,</b><br>
1476 &nbsp; &nbsp; &nbsp; &nbsp;<b>and atte laste maken hem lesen hire lordshipes.</b><br>
1477 &nbsp; &nbsp; &nbsp; &nbsp;<b>"But lat us now putte that ye have leve to venge yow.</b><br>
1478 &nbsp; &nbsp; &nbsp; &nbsp;<b>I seye ye been nat of myght and power as now to venge yow,</b><br>
1479 &nbsp; &nbsp; &nbsp; &nbsp;<b>for if ye wole maken comparisoun unto the myght of youre adversaries, ye shul fynde in manye thynges that</b><br>
1479A &nbsp; &nbsp; &nbsp;<b>I have shewed yow er this that hire condicion is bettre than youres.</b><br>
1480 &nbsp; &nbsp; &nbsp; &nbsp;<b>And therfore seye I that it is good as now that ye suffre and be pacient.</b><br>
1481 &nbsp; &nbsp; &nbsp; &nbsp;<b>"Forthermoore, ye knowen wel that after the comune sawe, `it is a woodnesse a man to stryve</b><br>
1481A &nbsp; &nbsp; &nbsp;<b>with a strenger or a moore myghty man than he is hymself,</b><br>
1482 &nbsp; &nbsp; &nbsp; &nbsp;<b>and for to stryve with a man of evene strengthe -- that is to seyn,</b><br>
1482A &nbsp; &nbsp; &nbsp;<b>with as strong a man as he is -- it is peril,</b><br>
1483 &nbsp; &nbsp; &nbsp; &nbsp;<b>and for to stryve with a weyker man, it is folie.'</b><br>
1484 &nbsp; &nbsp; &nbsp; &nbsp;<b>And therfore sholde a man flee stryvynge as muchel as he myghte.</b><br>
1485 &nbsp; &nbsp; &nbsp; &nbsp;<b>For Salomon seith, `It is a greet worshipe to a man to kepen hym fro noyse and stryf.'</b><br>
1486 &nbsp; &nbsp; &nbsp; &nbsp;<b>And if it so bifalle or happe that a man of gretter myght and strengthe</b><br>
1486A &nbsp; &nbsp; &nbsp;<b>than thou art do thee grevaunce,</b><br>
1487 &nbsp; &nbsp; &nbsp; &nbsp;<b>studie and bisye thee rather to stille the same grevaunce than for to venge thee.</b><br>
1488 &nbsp; &nbsp; &nbsp; &nbsp;<b>For Senec seith that `he putteth hym in greet peril</b><br>
1488A &nbsp; &nbsp; &nbsp;<b>that stryveth with a gretter man than he is hymself.'</b><br>
1489 &nbsp; &nbsp; &nbsp; &nbsp;<b>And Catoun seith, `If a man of hyer estaat or degree, or moore myghty than thou,</b><br>
1489A &nbsp; &nbsp; &nbsp;<b>do thee anoy or grevaunce, suffre hym,</b><br>
1490 &nbsp; &nbsp; &nbsp; &nbsp;<b>for he that oones hath greved thee, may another tyme releeve thee and helpe.'</b><br>
1491 &nbsp; &nbsp; &nbsp; &nbsp;<b>Yet sette I caas ye have bothe myght and licence for to venge yow,</b><br>
1492 &nbsp; &nbsp; &nbsp; &nbsp;<b>I seye that ther be ful manye thynges that shul restreyne yow of vengeance-takynge</b><br>
1493 &nbsp; &nbsp; &nbsp; &nbsp;<b>and make yow for to enclyne to suffre, and for to han pacience</b><br>
1493A &nbsp; &nbsp; &nbsp;<b>in the wronges that han been doon to yow.</b><br>
1494 &nbsp; &nbsp; &nbsp; &nbsp;<b>First and foreward, if ye wole considere the defautes that been in youre owene persone,</b><br>
1495 &nbsp; &nbsp; &nbsp; &nbsp;<b>for whiche defautes God hath suffred yow have this tribulacioun, as I have seyd yow heer-biforn.</b><br>
1496 &nbsp; &nbsp; &nbsp; &nbsp;<b>For the poete seith that `we oghte paciently taken the tribulacions</b><br>
1496A &nbsp; &nbsp; &nbsp;<b>that comen to us, whan we thynken and consideren that we han disserved to have hem.'</b><br>
1497 &nbsp; &nbsp; &nbsp; &nbsp;<b>And Seint Gregorie seith that `whan a man considereth wel the nombre of his defautes and of his synnes,</b><br>
1498 &nbsp; &nbsp; &nbsp; &nbsp;<b>the peynes and the tribulaciouns that he suffreth semen the lesse unto hym;</b><br>
1499 &nbsp; &nbsp; &nbsp; &nbsp;<b>and in as muche as hym thynketh his synnes moore hevy and grevous,</b><br>
1500 &nbsp; &nbsp; &nbsp; &nbsp;<b>in so muche semeth his peyne the lighter and the esier unto hym.'</b><br>
1501 &nbsp; &nbsp; &nbsp; &nbsp;<b>Also ye owen to enclyne and bowe youre herte</b><br>
1501A &nbsp; &nbsp; &nbsp;<b>to take the pacience of oure Lord Jhesu Crist, as seith Seint Peter in his Epistles.</b><br>
1502 &nbsp; &nbsp; &nbsp; &nbsp;<b>`Jhesu Crist,' he seith, `hath suffred for us and yeven ensample to every man to folwe and sewe hym,</b><br>
1503 &nbsp; &nbsp; &nbsp; &nbsp;<b>for he dide nevere synne, ne nevere cam ther a vileyns word out of his mouth.</b><br>
1504 &nbsp; &nbsp; &nbsp; &nbsp;<b>Whan men cursed hym, he cursed hem noght, and whan men betten hym, he manaced hem noght.'</b><br>
1505 &nbsp; &nbsp; &nbsp; &nbsp;<b>Also the grete pacience which the seintes that been in Paradys han had in tribulaciouns</b><br>
1505A &nbsp; &nbsp; &nbsp;<b>that they han ysuffred, withouten hir desert or gilt,</b><br>
1506 &nbsp; &nbsp; &nbsp; &nbsp;<b>oghte muchel stiren yow to pacience.</b><br>
1507 &nbsp; &nbsp; &nbsp; &nbsp;<b>Forthermoore ye sholde enforce yow to have pacience,</b><br>
1508 &nbsp; &nbsp; &nbsp; &nbsp;<b>considerynge that the tribulaciouns of this world but litel while endure and soone passed been and goon,</b><br>
1509 &nbsp; &nbsp; &nbsp; &nbsp;<b>and the joye that a man seketh to have by pacience in tribulaciouns is perdurable,</b><br>
1509A &nbsp; &nbsp; &nbsp;<b>after that the Apostle seith in his epistle.</b><br>
1510 &nbsp; &nbsp; &nbsp; &nbsp;<b>`The joye of God,' he seith, `is perdurable' -- that is to seyn, everelastynge.</b><br>
1511 &nbsp; &nbsp; &nbsp; &nbsp;<b>Also troweth and bileveth stedefastly that he nys nat wel ynorissed, ne wel ytaught,</b><br>
1511A &nbsp; &nbsp; &nbsp;<b>that kan nat have pacience or wol nat receyve pacience.</b><br>
1512 &nbsp; &nbsp; &nbsp; &nbsp;<b>For Salomon seith that `the doctrine and the wit of a man is knowen by pacience.'</b><br>
1513 &nbsp; &nbsp; &nbsp; &nbsp;<b>And in another place he seith that `he that is pacient governeth hym by greet prudence.'</b><br>
1514 &nbsp; &nbsp; &nbsp; &nbsp;<b>And the same Salomon seith, `The angry and wrathful man maketh noyses,</b><br>
1514A &nbsp; &nbsp; &nbsp;<b>and the pacient man atempreth hem and stilleth.'</b><br>
1515 &nbsp; &nbsp; &nbsp; &nbsp;<b>He seith also, `It is moore worth to be pacient than for to be right strong;</b><br>
1516 &nbsp; &nbsp; &nbsp; &nbsp;<b>and he that may have the lordshipe of his owene herte is moore to preyse than he that</b><br>
1516A &nbsp; &nbsp; &nbsp;<b>by his force or strengthe taketh grete citees.'</b><br>
1517 &nbsp; &nbsp; &nbsp; &nbsp;<b>And therfore seith Seint Jame in his Epistle that `pacience is a greet vertu of perfeccioun.'"</b><br>
1518 &nbsp; &nbsp; &nbsp; &nbsp;<b>"Certes," quod Melibee, "I graunte yow, dame Prudence, that pacience is a greet vertu of perfeccioun;</b><br>
1519 &nbsp; &nbsp; &nbsp; &nbsp;<b>but every man may nat have the perfeccioun that ye seken;</b><br>
1520 &nbsp; &nbsp; &nbsp; &nbsp;<b>ne I nam nat of the nombre of right parfite men,</b><br>
1521 &nbsp; &nbsp; &nbsp; &nbsp;<b>for myn herte may nevere been in pees unto the tyme it be venged.</b><br>
1522 &nbsp; &nbsp; &nbsp; &nbsp;<b>And al be it so that it was greet peril to myne enemys</b><br>
1522A &nbsp; &nbsp; &nbsp;<b>to do me a vileynye in takynge vengeance upon me,</b><br>
1523 &nbsp; &nbsp; &nbsp; &nbsp;<b>yet tooken they noon heede of the peril, but fulfilleden hir wikked wyl and hir corage.</b><br>
1524 &nbsp; &nbsp; &nbsp; &nbsp;<b>And therfore me thynketh men oghten nat repreve me,</b><br>
1524A &nbsp; &nbsp; &nbsp;<b>though I putte me in a litel peril for to venge me,</b><br>
1525 &nbsp; &nbsp; &nbsp; &nbsp;<b>and though I do a greet excesse; that is to seyn, that I venge oon outrage by another."</b><br>
1526 &nbsp; &nbsp; &nbsp; &nbsp;<b>"A," quod dame Prudence, "ye seyn youre wyl and as yow liketh,</b><br>
1527 &nbsp; &nbsp; &nbsp; &nbsp;<b>but in no caas of the world a man sholde nat doon outrage ne excesse for to vengen hym.</b><br>
1528 &nbsp; &nbsp; &nbsp; &nbsp;<b>For Cassidore seith that `as yvele dooth he that vengeth hym by outrage as he that dooth the outrage.'</b><br>
1529 &nbsp; &nbsp; &nbsp; &nbsp;<b>And therfore ye shul venge yow after the ordre of right; that is to seyn, by the lawe</b><br>
1529A &nbsp; &nbsp; &nbsp;<b>and noght by excesse ne by outrage.</b><br>
1530 &nbsp; &nbsp; &nbsp; &nbsp;<b>And also, if ye wol venge yow of the outrage of youre adversaries</b><br>
1530A &nbsp; &nbsp; &nbsp;<b>in oother manere than right comandeth, ye synnen.</b><br>
1531 &nbsp; &nbsp; &nbsp; &nbsp;<b>And therfore seith Senec that `a man shal nevere vengen shrewednesse by shrewednesse.'</b><br>
1532 &nbsp; &nbsp; &nbsp; &nbsp;<b>And if ye seye that right axeth a man to defenden violence by violence and fightyng by fightyng,</b><br>
1533 &nbsp; &nbsp; &nbsp; &nbsp;<b>certes ye seye sooth, whan the defense is doon anon withouten intervalle or withouten tariyng or delay,</b><br>
1534 &nbsp; &nbsp; &nbsp; &nbsp;<b>for to deffenden hym and nat for to vengen hym.</b><br>
1535 &nbsp; &nbsp; &nbsp; &nbsp;<b>And it bihoveth that a man putte swich attemperance in his deffense</b><br>
1536 &nbsp; &nbsp; &nbsp; &nbsp;<b>that men have no cause ne matiere to repreven hym that deffendeth hym of excesse and outrage,</b><br>
1536A &nbsp; &nbsp; &nbsp;<b>for ellis were it agayn resoun.</b><br>
1537 &nbsp; &nbsp; &nbsp; &nbsp;<b>Pardee, ye knowen wel that ye maken no deffense</b><br>
1537A &nbsp; &nbsp; &nbsp;<b>as now for to deffende yow, but for to venge yow;</b><br>
1538 &nbsp; &nbsp; &nbsp; &nbsp;<b>and so seweth it that ye han no wyl to do youre dede attemprely.</b><br>
1539 &nbsp; &nbsp; &nbsp; &nbsp;<b>And therfore me thynketh that pacience is good. For Salomon seith that</b><br>
1539A &nbsp; &nbsp; &nbsp;<b>`he that is nat pacient shal have greet harm.'"</b><br>
1540 &nbsp; &nbsp; &nbsp; &nbsp;<b>"Certes," quod Melibee, "I graunte yow that whan a man is inpacient and wrooth of that</b><br>
1540A &nbsp; &nbsp; &nbsp;<b>that toucheth hym noght and that aperteneth nat unto hym, though it harme hym, it is no wonder.</b><br>
1541 &nbsp; &nbsp; &nbsp; &nbsp;<b>For the lawe seith that `he is coupable that entremetteth hym</b><br>
1541A &nbsp; &nbsp; &nbsp;<b>or medleth with swych thyng as aperteneth nat unto hym.'</b><br>
1542 &nbsp; &nbsp; &nbsp; &nbsp;<b>And Salomon seith that `he that entremetteth hym of the noyse or strif of another man</b><br>
1542A &nbsp; &nbsp; &nbsp;<b>is lyk to hym that taketh an hound by the eris.'</b><br>
1543 &nbsp; &nbsp; &nbsp; &nbsp;<b>For right as he that taketh a straunge hound by the eris is outherwhile biten with the hound,</b><br>
1544 &nbsp; &nbsp; &nbsp; &nbsp;<b>right in the same wise is it resoun that he have harm that by his inpacience medleth hym</b><br>
1544A &nbsp; &nbsp; &nbsp;<b>of the noyse of another man, wheras it aperteneth nat unto hym.</b><br>
1545 &nbsp; &nbsp; &nbsp; &nbsp;<b>But ye knowen wel that this dede -- that is to seyn,</b><br>
1545A &nbsp; &nbsp; &nbsp;<b>my grief and my disese -- toucheth me right ny.</b><br>
1546 &nbsp; &nbsp; &nbsp; &nbsp;<b>And therfore, though I be wrooth and inpacient, it is no merveille.</b><br>
1547 &nbsp; &nbsp; &nbsp; &nbsp;<b>And, savynge youre grace, I kan nat seen that it myghte greetly harme me though I tooke vengeaunce.</b><br>
1548 &nbsp; &nbsp; &nbsp; &nbsp;<b>For I am richer and moore myghty than myne enemys been;</b><br>
1549 &nbsp; &nbsp; &nbsp; &nbsp;<b>and wel knowen ye that by moneye and by havynge grete possessions</b><br>
1549A &nbsp; &nbsp; &nbsp;<b>been alle the thynges of this world governed.</b><br>
1550 &nbsp; &nbsp; &nbsp; &nbsp;<b>And Salomon seith that `alle thynges obeyen to moneye.'"</b><br>
1551 &nbsp; &nbsp; &nbsp; &nbsp;<b>Whan Prudence hadde herd hir housbonde avanten hym of his richesse</b><br>
1551A &nbsp; &nbsp; &nbsp;<b>and of his moneye, dispreisynge the power of his adversaries,</b><br>
1551B &nbsp; &nbsp; &nbsp;<b>she spak and seyde in this wise:</b><br>
1552 &nbsp; &nbsp; &nbsp; &nbsp;<b>"Certes, deere sire, I graunte yow that ye been riche and myghty</b><br>
1553 &nbsp; &nbsp; &nbsp; &nbsp;<b>and that the richesses been goode to hem that han wel ygeten hem and wel konne usen hem.</b><br>
1554 &nbsp; &nbsp; &nbsp; &nbsp;<b>For right as the body of a man may nat lyven withoute the soule,</b><br>
1554A &nbsp; &nbsp; &nbsp;<b>namoore may it lyve withouten temporeel goodes.</b><br>
1555 &nbsp; &nbsp; &nbsp; &nbsp;<b>And by richesses may a man gete hym grete freendes.</b><br>
1556 &nbsp; &nbsp; &nbsp; &nbsp;<b>And therfore seith Pamphilles: `If a net-herdes doghter,' seith he, `be riche,</b><br>
1556A &nbsp; &nbsp; &nbsp;<b>she may chesen of a thousand men which she wol take to hir housbonde,</b><br>
1557 &nbsp; &nbsp; &nbsp; &nbsp;<b>for, of a thousand men, oon wol nat forsaken hire ne refusen hire.'</b><br>
1558 &nbsp; &nbsp; &nbsp; &nbsp;<b>And this Pamphilles seith also, `If thow be right happy -- that is to seyn,</b><br>
1558A &nbsp; &nbsp; &nbsp;<b>if thou be right riche -- thou shalt fynde a greet nombre of felawes and freendes.</b><br>
1559 &nbsp; &nbsp; &nbsp; &nbsp;<b>And if thy fortune change that thou wexe povre, farewel freendshipe and felaweshipe,</b><br>
1560 &nbsp; &nbsp; &nbsp; &nbsp;<b>for thou shalt be alloone withouten any compaignye, but if it be the compaignye of povre folk.'</b><br>
1561 &nbsp; &nbsp; &nbsp; &nbsp;<b>And yet seith this Pamphilles moreover that `they that been thralle and bonde of lynage</b><br>
1561A &nbsp; &nbsp; &nbsp;<b>shullen been maad worthy and noble by the richesses.'</b><br>
1562 &nbsp; &nbsp; &nbsp; &nbsp;<b>And right so as by richesses ther comen manye goodes,</b><br>
1562A &nbsp; &nbsp; &nbsp;<b>right so by poverte come ther manye harmes and yveles,</b><br>
1563 &nbsp; &nbsp; &nbsp; &nbsp;<b>for greet poverte constreyneth a man to do manye yveles.</b><br>
1564 &nbsp; &nbsp; &nbsp; &nbsp;<b>And therfore clepeth Cassidore poverte the mooder of ruyne;</b><br>
1565 &nbsp; &nbsp; &nbsp; &nbsp;<b>that is to seyn, the mooder of overthrowynge or fallynge doun.</b><br>
1566 &nbsp; &nbsp; &nbsp; &nbsp;<b>And therfore seith Piers Alfonce, `Oon of the gretteste adversitees of this world is</b><br>
1567 &nbsp; &nbsp; &nbsp; &nbsp;<b>whan a free man by kynde or of burthe is constreyned by poverte</b><br>
1567A &nbsp; &nbsp; &nbsp;<b>to eten the almesse of his enemy,'</b><br>
1568 &nbsp; &nbsp; &nbsp; &nbsp;<b>and the same seith Innocent in oon of his bookes. He seith that</b><br>
1568A &nbsp; &nbsp; &nbsp;<b>`sorweful and myshappy is the condicioun of a povre beggere;</b><br>
1569 &nbsp; &nbsp; &nbsp; &nbsp;<b>for if he axe nat his mete, he dyeth for hunger;</b><br>
1570 &nbsp; &nbsp; &nbsp; &nbsp;<b>and if he axe, he dyeth for shame; and algates necessitee constreyneth hym to axe.'</b><br>
1571 &nbsp; &nbsp; &nbsp; &nbsp;<b>And seith Salomon that `bet it is to dye than for to have swich poverte.'</b><br>
1572 &nbsp; &nbsp; &nbsp; &nbsp;<b>And as the same Salomon seith, `Bettre it is to dye of bitter deeth</b><br>
1572A &nbsp; &nbsp; &nbsp;<b>than for to lyven in swich wise.'</b><br>
1573 &nbsp; &nbsp; &nbsp; &nbsp;<b>By thise resons that I have seid unto yow and by manye othere resons that I koude seye,</b><br>
1574 &nbsp; &nbsp; &nbsp; &nbsp;<b>I graunte yow that richesses been goode to hem that geten hem wel</b><br>
1574A &nbsp; &nbsp; &nbsp;<b>and to hem that wel usen tho richesses.</b><br>
1575 &nbsp; &nbsp; &nbsp; &nbsp;<b>And therfore wol I shewe yow hou ye shul have yow, and how ye shul bere yow</b><br>
1575A &nbsp; &nbsp; &nbsp;<b>in gaderynge of richesses, and in what manere ye shul usen hem.</b><br>
1576 &nbsp; &nbsp; &nbsp; &nbsp;<b>"First, ye shul geten hem withouten greet desir, by good leyser, sokyngly and nat over-hastily.</b><br>
1577 &nbsp; &nbsp; &nbsp; &nbsp;<b>For a man that is to desirynge to gete richesses abaundoneth hym</b><br>
1577A &nbsp; &nbsp; &nbsp;<b>first to thefte, and to alle othere yveles;</b><br>
1578 &nbsp; &nbsp; &nbsp; &nbsp;<b>and therfore seith Salomon, `He that hasteth hym to bisily to wexe riche shal be noon innocent.'</b><br>
1579 &nbsp; &nbsp; &nbsp; &nbsp;<b>He seith also that `the richesse that hastily cometh to a man soone</b><br>
1579A &nbsp; &nbsp; &nbsp;<b>and lightly gooth and passeth fro a man,</b><br>
1580 &nbsp; &nbsp; &nbsp; &nbsp;<b>but that richesse that cometh litel and litel wexeth alwey and multiplieth.'</b><br>
1581 &nbsp; &nbsp; &nbsp; &nbsp;<b>And, sire, ye shul geten richesses by youre wit and by youre travaille unto youre profit,</b><br>
1582 &nbsp; &nbsp; &nbsp; &nbsp;<b>and that withouten wrong or harm doynge to any oother persone.</b><br>
1583 &nbsp; &nbsp; &nbsp; &nbsp;<b>For the lawe seith that `ther maketh no man himselven riche, if he do harm to another wight.'</b><br>
1584 &nbsp; &nbsp; &nbsp; &nbsp;<b>This is to seyn, that nature deffendeth and forbedeth by right that</b><br>
1584A &nbsp; &nbsp; &nbsp;<b>no man make hymself riche unto the harm of another persone.</b><br>
1585 &nbsp; &nbsp; &nbsp; &nbsp;<b>And Tullius seith that `no sorwe, ne no drede of deeth, ne no thyng</b><br>
1585A &nbsp; &nbsp; &nbsp;<b>that may falle unto a man, is so muchel agayns</b><br>
1586 &nbsp; &nbsp; &nbsp; &nbsp;<b>nature as a man to encressen his owene profit to the harm of another man.</b><br>
1587 &nbsp; &nbsp; &nbsp; &nbsp;<b>And though the grete men and the myghty men geten richesses moore lightly than thou,</b><br>
1588 &nbsp; &nbsp; &nbsp; &nbsp;<b>yet shaltou nat been ydel ne slow to do thy profit, for thou shalt in alle wise flee ydelnesse.'</b><br>
1589 &nbsp; &nbsp; &nbsp; &nbsp;<b>For Salomon seith that `ydelnesse techeth a man to do manye yveles.'</b><br>
1590 &nbsp; &nbsp; &nbsp; &nbsp;<b>And the same Salomon seith that `he that travailleth and bisieth hym to tilien his land shal eten breed,</b><br>
1591 &nbsp; &nbsp; &nbsp; &nbsp;<b>but he that is ydel and casteth hym to no bisynesse</b><br>
1591A &nbsp; &nbsp; &nbsp;<b>ne occupacioun shal falle into poverte and dye for hunger.'</b><br>
1592 &nbsp; &nbsp; &nbsp; &nbsp;<b>And he that is ydel and slow kan nevere fynde covenable tyme for to doon his profit.</b><br>
1593 &nbsp; &nbsp; &nbsp; &nbsp;<b>For ther is a versifiour who seith that `the ydel man excuseth hym in wynter by cause</b><br>
1593A &nbsp; &nbsp; &nbsp;<b>of the grete coold, and in somer by enchesoun of the greete heete.'</b><br>
1594 &nbsp; &nbsp; &nbsp; &nbsp;<b>For thise causes seith Caton, `Waketh and enclyneth nat yow over-muchel for to slepe,</b><br>
1594A &nbsp; &nbsp; &nbsp;<b>for over-muchel reste norisseth and causeth manye vices.'</b><br>
1595 &nbsp; &nbsp; &nbsp; &nbsp;<b>And therfore seith Seint Jerome, `Dooth somme goode dedes that the devel,</b><br>
1595A &nbsp; &nbsp; &nbsp;<b>who is oure enemy, ne fynde yow nat unocupied.'</b><br>
1596 &nbsp; &nbsp; &nbsp; &nbsp;<b>For the devel ne taketh nat lightly unto his werkynge swiche as he fyndeth occupied in goode werkes.</b><br>
1597 &nbsp; &nbsp; &nbsp; &nbsp;<b>"Thanne thus in getynge richesses ye mosten flee ydelnesse.</b><br>
1598 &nbsp; &nbsp; &nbsp; &nbsp;<b>And afterward, ye shul use the richesses which ye have geten by youre wit and by youre travaille</b><br>
1599 &nbsp; &nbsp; &nbsp; &nbsp;<b>in swich a manere that men holde yow nat to scars, ne to sparynge, ne to fool-large</b><br>
1599A &nbsp; &nbsp; &nbsp;<b>-- that is to seyen, over-large a spendere.</b><br>
1600 &nbsp; &nbsp; &nbsp; &nbsp;<b>For right as men blamen an avaricious man by cause of his scarsetee and chyncherie,</b><br>
1601 &nbsp; &nbsp; &nbsp; &nbsp;<b>in the same wise is he to blame that spendeth over-largely.</b><br>
1602 &nbsp; &nbsp; &nbsp; &nbsp;<b>And therfore seith Caton: `Use,' he seith, `thy richesses that thou hast geten</b><br>
1603 &nbsp; &nbsp; &nbsp; &nbsp;<b>in swich a manere that men have no matiere ne cause to calle thee neither wrecche ne chynche,</b><br>
1604 &nbsp; &nbsp; &nbsp; &nbsp;<b>for it is a greet shame to a man to have a povere herte and a riche purs.'</b><br>
1605 &nbsp; &nbsp; &nbsp; &nbsp;<b>He seith also, `The goodes that thou hast ygeten, use hem by mesure;'</b><br>
1605A &nbsp; &nbsp; &nbsp;<b>that is to seyn, spende hem mesurably,</b><br>
1606 &nbsp; &nbsp; &nbsp; &nbsp;<b>for they that folily wasten and despenden the goodes that they han,</b><br>
1607 &nbsp; &nbsp; &nbsp; &nbsp;<b>whan they han namoore propre of hir owene, they shapen hem to take the goodes of another man.</b><br>
1608 &nbsp; &nbsp; &nbsp; &nbsp;<b>I seye thanne that ye shul fleen avarice,</b><br>
1609 &nbsp; &nbsp; &nbsp; &nbsp;<b>usynge youre richesses in swich manere that men seye nat that youre richesses been yburyed</b><br>
1610 &nbsp; &nbsp; &nbsp; &nbsp;<b>but that ye have hem in youre myght and in youre weeldynge.</b><br>
1611 &nbsp; &nbsp; &nbsp; &nbsp;<b>For a wys man repreveth the avaricious man, and seith thus in two vers:</b><br>
1612 &nbsp; &nbsp; &nbsp; &nbsp;<b>`Wherto and why burieth a man his goodes by his grete avarice,</b><br>
1612A &nbsp; &nbsp; &nbsp;<b>and knoweth wel that nedes moste he dye?</b><br>
1613 &nbsp; &nbsp; &nbsp; &nbsp;<b>For deeth is the ende of every man as in this present lyf.'</b><br>
1614 &nbsp; &nbsp; &nbsp; &nbsp;<b>And for what cause or enchesoun joyneth he hym or knytteth he hym so faste unto his goodes</b><br>
1615 &nbsp; &nbsp; &nbsp; &nbsp;<b>that alle hise wittes mowen nat disseveren hym or departen hym from his goodes,</b><br>
1616 &nbsp; &nbsp; &nbsp; &nbsp;<b>and knoweth wel, or oghte knowe, that whan he is deed</b><br>
1616A &nbsp; &nbsp; &nbsp;<b>he shal no thyng bere with hym out of this world?</b><br>
1617 &nbsp; &nbsp; &nbsp; &nbsp;<b>And therfore seith Seint Austyn that `the avaricious man is likned unto helle,</b><br>
1618 &nbsp; &nbsp; &nbsp; &nbsp;<b>that the moore it swelweth the moore desir it hath to swelwe and devoure.'</b><br>
1619 &nbsp; &nbsp; &nbsp; &nbsp;<b>And as wel as ye wolde eschewe to be called an avaricious man or chynche,</b><br>
1620 &nbsp; &nbsp; &nbsp; &nbsp;<b>as wel sholde ye kepe yow and governe yow in swich a wise who men calle yow nat fool-large.</b><br>
1621 &nbsp; &nbsp; &nbsp; &nbsp;<b>Therfore seith Tullius: `The goodes,' he seith, `of thyn hous ne sholde nat been hyd ne kept so cloos,</b><br>
1621A &nbsp; &nbsp; &nbsp;<b>but that they myghte been opened by pitee and debonairetee'</b><br>
1622 &nbsp; &nbsp; &nbsp; &nbsp;<b>(that is to seyn, to yeven part to hem that han greet nede),</b><br>
1623 &nbsp; &nbsp; &nbsp; &nbsp;<b>`ne thy goodes shullen nat been so opene to been every mannes goodes.'</b><br>
1624 &nbsp; &nbsp; &nbsp; &nbsp;<b>Afterward, in getynge of youre richesses and in usynge hem ye shul alwey have thre thynges in youre herte</b><br>
1625 &nbsp; &nbsp; &nbsp; &nbsp;<b>(that is to seyn, oure Lord God, conscience, and good name).</b><br>
1626 &nbsp; &nbsp; &nbsp; &nbsp;<b>First, ye shul have God in youre herte,</b><br>
1627 &nbsp; &nbsp; &nbsp; &nbsp;<b>and for no richesse ye shullen do no thyng which may in any manere displese God,</b><br>
1627A &nbsp; &nbsp; &nbsp;<b>that is youre creatour and makere.</b><br>
1628 &nbsp; &nbsp; &nbsp; &nbsp;<b>For after the word of Salomon, `It is bettre to have a litel good with the love of God</b><br>
1629 &nbsp; &nbsp; &nbsp; &nbsp;<b>than to have muchel good and tresour and lese the love of his Lord God.'</b><br>
1630 &nbsp; &nbsp; &nbsp; &nbsp;<b>And the prophete seith that `bettre it is to been a good man and have litel good and tresour</b><br>
1631 &nbsp; &nbsp; &nbsp; &nbsp;<b>than to been holden a shrewe and have grete richesses.'</b><br>
1632 &nbsp; &nbsp; &nbsp; &nbsp;<b>And yet seye I ferthermoore, that ye sholde alwey doon youre bisynesse to gete yow richesses,</b><br>
1633 &nbsp; &nbsp; &nbsp; &nbsp;<b>so that ye gete hem with good conscience.</b><br>
1634 &nbsp; &nbsp; &nbsp; &nbsp;<b>And th' Apostle seith that `ther nys thyng in this world of which</b><br>
1634A &nbsp; &nbsp; &nbsp;<b>we sholden have so greet joye as whan oure conscience bereth us good witnesse.'</b><br>
1635 &nbsp; &nbsp; &nbsp; &nbsp;<b>And the wise man seith, `The substance of a man is ful good,</b><br>
1635A &nbsp; &nbsp; &nbsp;<b>whan synne is nat in mannes conscience.'</b><br>
1636 &nbsp; &nbsp; &nbsp; &nbsp;<b>Afterward, in getynge of youre richesses and in usynge of hem,</b><br>
1637 &nbsp; &nbsp; &nbsp; &nbsp;<b>yow moste have greet bisynesse and greet diligence that youre goode name be alwey kept and conserved.</b><br>
1638 &nbsp; &nbsp; &nbsp; &nbsp;<b>For Salomon seith that `bettre it is and moore it availleth a man to have a good name</b><br>
1638A &nbsp; &nbsp; &nbsp;<b>than for to have grete richesses.'</b><br>
1639 &nbsp; &nbsp; &nbsp; &nbsp;<b>And therfore he seith in another place, `Do greet diligence,' seith Salomon,</b><br>
1639A &nbsp; &nbsp; &nbsp;<b>`in kepyng of thy freend and of thy goode name;</b><br>
1640 &nbsp; &nbsp; &nbsp; &nbsp;<b>for it shal lenger abide with thee than any tresour, be it never so precious.'</b><br>
1641 &nbsp; &nbsp; &nbsp; &nbsp;<b>And certes he sholde nat be called a gentil man that after God and good conscience, alle thynges left,</b><br>
1641A &nbsp; &nbsp; &nbsp;<b>ne dooth his diligence and bisynesse to kepen his goode name.</b><br>
1642 &nbsp; &nbsp; &nbsp; &nbsp;<b>And Cassidore seith that `it is signe of a gentil herte</b><br>
1642A &nbsp; &nbsp; &nbsp;<b>whan a man loveth and desireth to han a good name.'</b><br>
1643 &nbsp; &nbsp; &nbsp; &nbsp;<b>And therfore seith Seint Austyn that `ther been two thynges that arn necessarie and nedefulle,</b><br>
1644 &nbsp; &nbsp; &nbsp; &nbsp;<b>and that is good conscience and good loos;</b><br>
1645 &nbsp; &nbsp; &nbsp; &nbsp;<b>that is to seyn, good conscience to thyn owene persone inward and good loos for thy neighebor outward.'</b><br>
1646 &nbsp; &nbsp; &nbsp; &nbsp;<b>And he that trusteth hym so muchel in his goode conscience</b><br>
1647 &nbsp; &nbsp; &nbsp; &nbsp;<b>that he displeseth, and setteth at noght his goode name or loos,</b><br>
1647A &nbsp; &nbsp; &nbsp;<b>and rekketh noght though he kepe nat his goode name, nys but a crueel cherl.</b><br>
1648 &nbsp; &nbsp; &nbsp; &nbsp;<b>"Sire, now have I shewed yow how ye shul do in getynge richesses, and how ye shullen usen hem,</b><br>
1649 &nbsp; &nbsp; &nbsp; &nbsp;<b>and I se wel that for the trust that ye han in youre richesses</b><br>
1649A &nbsp; &nbsp; &nbsp;<b>ye wole moeve werre and bataille.</b><br>
1650 &nbsp; &nbsp; &nbsp; &nbsp;<b>I conseille yow that ye bigynne no werre in trust of youre richesses,</b><br>
1650A &nbsp; &nbsp; &nbsp;<b>for they ne suffisen noght werres to mayntene.</b><br>
1651 &nbsp; &nbsp; &nbsp; &nbsp;<b>And therfore seith a philosophre, `That man that desireth and wole algates han werre, shal nevere have suffisaunce,</b><br>
1652 &nbsp; &nbsp; &nbsp; &nbsp;<b>for the richer that he is, the gretter despenses moste he make, if he wole have worshipe and victorie.'</b><br>
1653 &nbsp; &nbsp; &nbsp; &nbsp;<b>And Salomon seith that `the gretter richesses that a man hath, the mo despendours he hath.'</b><br>
1654 &nbsp; &nbsp; &nbsp; &nbsp;<b>And, deere sire, al be it so that for youre richesses ye mowe have muchel folk,</b><br>
1655 &nbsp; &nbsp; &nbsp; &nbsp;<b>yet bihoveth it nat, ne it is nat good, to bigynne werre whereas ye mowe</b><br>
1655A &nbsp; &nbsp; &nbsp;<b>in oother manere have pees unto youre worshipe and profit.</b><br>
1656 &nbsp; &nbsp; &nbsp; &nbsp;<b>For the victorie of batailles that been in this world lyth nat in greet nombre or multitude</b><br>
1656A &nbsp; &nbsp; &nbsp;<b>of the peple, ne in the vertu of man,</b><br>
1657 &nbsp; &nbsp; &nbsp; &nbsp;<b>but it lith in the wyl and in the hand of oure Lord God Almyghty.</b><br>
1658 &nbsp; &nbsp; &nbsp; &nbsp;<b>And therfore Judas Machabeus, which was Goddes knyght,</b><br>
1659 &nbsp; &nbsp; &nbsp; &nbsp;<b>whan he sholde fighte agayn his adversarie that hadde a gretter nombre</b><br>
1659A &nbsp; &nbsp; &nbsp;<b>and a gretter multitude of folk and strenger than was this peple of Machabee,</b><br>
1660 &nbsp; &nbsp; &nbsp; &nbsp;<b>yet he reconforted his litel compaignye, and seyde right in this wise:</b><br>
1661 &nbsp; &nbsp; &nbsp; &nbsp;<b>`Als lightly,' quod he, `may oure Lord God Almyghty yeve victorie to a fewe folk as to many folk,</b><br>
1662 &nbsp; &nbsp; &nbsp; &nbsp;<b>for the victorie of a bataile comth nat by the grete nombre of peple,</b><br>
1663 &nbsp; &nbsp; &nbsp; &nbsp;<b>but it cometh from oure Lord God of hevene.'</b><br>
1664 &nbsp; &nbsp; &nbsp; &nbsp;<b>And, deere sire, for as muchel as ther is no man certein if he be worthy that</b><br>
1664A &nbsp; &nbsp; &nbsp;<b>God yeve hym victorie . . . or not, in accordance with what Salomon seith,</b><br>
1665 &nbsp; &nbsp; &nbsp; &nbsp;<b>therfore every man sholde greetly drede werres to bigynne.</b><br>
1666 &nbsp; &nbsp; &nbsp; &nbsp;<b>And by cause that in batailles fallen manye perils,</b><br>
1667 &nbsp; &nbsp; &nbsp; &nbsp;<b>and happeth outher while that as soone is the grete man slayn as the litel man;</b><br>
1668 &nbsp; &nbsp; &nbsp; &nbsp;<b>and as it is writen in the seconde Book of Kynges,</b><br>
1668A &nbsp; &nbsp; &nbsp;<b>`The dedes of batailles been aventurouse and nothyng certeyne,</b><br>
1669 &nbsp; &nbsp; &nbsp; &nbsp;<b>for as lightly is oon hurt with a spere as another';</b><br>
1670 &nbsp; &nbsp; &nbsp; &nbsp;<b>and for ther is gret peril in werre, therfore sholde a man flee and eschue werre,</b><br>
1670A &nbsp; &nbsp; &nbsp;<b>in as muchel as a man may goodly.</b><br>
1671 &nbsp; &nbsp; &nbsp; &nbsp;<b>For Salomon seith, `He that loveth peril shal falle in peril.'"</b><br>
1672 &nbsp; &nbsp; &nbsp; &nbsp;<b>After that Dame Prudence hadde spoken in this manere, Melibee answerde and seyde,</b><br>
1673 &nbsp; &nbsp; &nbsp; &nbsp;<b>"I see wel, dame Prudence, that by youre faire wordes and by youre resouns</b><br>
1673A &nbsp; &nbsp; &nbsp;<b>that ye han shewed me, that the werre liketh yow no thyng;</b><br>
1674 &nbsp; &nbsp; &nbsp; &nbsp;<b>but I have nat yet herd youre conseil, how I shal do in this nede."</b><br>
1675 &nbsp; &nbsp; &nbsp; &nbsp;<b>"Certes," quod she, "I conseille yow that ye accorde with youre adversaries and that ye have pees with hem.</b><br>
1676 &nbsp; &nbsp; &nbsp; &nbsp;<b>For Seint Jame seith in his Epistles that `by concord and pees the smale richesses wexen grete,</b><br>
1677 &nbsp; &nbsp; &nbsp; &nbsp;<b>and by debaat and discord the grete richesses fallen doun.'</b><br>
1678 &nbsp; &nbsp; &nbsp; &nbsp;<b>And ye knowen wel that oon of the gretteste and moost sovereyn thyng</b><br>
1678A &nbsp; &nbsp; &nbsp;<b>that is in this world is unytee and pees.</b><br>
1679 &nbsp; &nbsp; &nbsp; &nbsp;<b>And therfore seyde oure Lord Jhesu Crist to his apostles in this wise:</b><br>
1680 &nbsp; &nbsp; &nbsp; &nbsp;<b>`Wel happy and blessed been they that loven and purchacen pees, for they been called children of God.'"</b><br>
1681 &nbsp; &nbsp; &nbsp; &nbsp;<b>"A," quod Melibee, "now se I wel that ye loven nat myn honour ne my worshipe.</b><br>
1682 &nbsp; &nbsp; &nbsp; &nbsp;<b>Ye knowen wel that myne adversaries han bigonnen this debaat and bryge by hire outrage,</b><br>
1683 &nbsp; &nbsp; &nbsp; &nbsp;<b>and ye se wel that they ne requeren ne preyen me nat of pees,</b><br>
1683A &nbsp; &nbsp; &nbsp;<b>ne they asken nat to be reconsiled.</b><br>
1684 &nbsp; &nbsp; &nbsp; &nbsp;<b>Wol ye thanne that I go and meke me, and obeye me to hem, and crie hem mercy?</b><br>
1685 &nbsp; &nbsp; &nbsp; &nbsp;<b>For sothe, that were nat my worshipe.</b><br>
1686 &nbsp; &nbsp; &nbsp; &nbsp;<b>For right as men seyn that `over-greet hoomlynesse engendreth dispreisynge,'</b> <br>
1686A &nbsp; &nbsp; &nbsp;  <b>so fareth it by to greet humylitee or mekenesse."</b><br>
1687 &nbsp; &nbsp; &nbsp; &nbsp;<b>Thanne bigan dame Prudence to maken semblant of wratthe and seyde:</b><br>
1688 &nbsp; &nbsp; &nbsp; &nbsp;<b>"Certes, sire, sauf youre grace, I love youre honour and youre profit</b><br>
1688A &nbsp; &nbsp; &nbsp;<b>as I do myn owene, and evere have doon;</b><br>
1689 &nbsp; &nbsp; &nbsp; &nbsp;<b>ne ye, ne noon oother, seyn nevere the contrarie.</b><br>
1690 &nbsp; &nbsp; &nbsp; &nbsp;<b>And yit if I hadde seyd that ye sholde han purchaced the pees</b><br>
1690A &nbsp; &nbsp; &nbsp;<b>and the reconsiliacioun, I ne hadde nat muchel mystaken me ne seyd amys.</b><br>
1691 &nbsp; &nbsp; &nbsp; &nbsp;<b>For the wise man seith, `The dissensioun bigynneth by another man, </b><br>
1691A &nbsp; &nbsp; &nbsp; <b>and the reconsilyng bygynneth by thyself.'</b><br>
1692 &nbsp; &nbsp; &nbsp; &nbsp;<b>And the prophete seith, `Flee shrewednesse and do goodnesse;</b><br>
1693 &nbsp; &nbsp; &nbsp; &nbsp;<b>seke pees and folwe it, as muchel as in thee is.'</b><br>
1694 &nbsp; &nbsp; &nbsp; &nbsp;<b>Yet seye I nat that ye shul rather pursue to youre adversaries for pees than they shuln to yow.</b><br>
1695 &nbsp; &nbsp; &nbsp; &nbsp;<b>For I knowe wel that ye been so hard-herted that ye wol do no thyng for me.</b><br>
1696 &nbsp; &nbsp; &nbsp; &nbsp;<b>And Salomon seith, `He that hath over-hard an herte, atte laste he shal myshappe and mystyde.'"</b><br>
1697 &nbsp; &nbsp; &nbsp; &nbsp;<b>Whanne Melibee hadde herd dame Prudence maken semblant of wratthe, he seyde in this wise:</b><br>
1698 &nbsp; &nbsp; &nbsp; &nbsp;<b>"Dame, I prey yow that ye be nat displesed of thynges that I seye,</b><br>
1699 &nbsp; &nbsp; &nbsp; &nbsp;<b>for ye knowe wel that I am angry and wrooth, and that is no wonder;</b><br>
1700 &nbsp; &nbsp; &nbsp; &nbsp;<b>and they that been wrothe witen nat wel what they don ne what they seyn.</b><br>
1701 &nbsp; &nbsp; &nbsp; &nbsp;<b>Therfore the prophete seith that `troubled eyen han no cleer sighte.'</b><br>
1702 &nbsp; &nbsp; &nbsp; &nbsp;<b>But seyeth and conseileth me as yow liketh, for I am redy to do right as ye wol desire;</b><br>
1703 &nbsp; &nbsp; &nbsp; &nbsp;<b>and if ye repreve me of my folye,</b><br>
1703A &nbsp; &nbsp; &nbsp;<b>I am the moore holden to love yow and to preyse yow.</b><br>
1704 &nbsp; &nbsp; &nbsp; &nbsp;<b>For Salomon seith that `he that repreveth hym that dooth folye,</b><br>
1705 &nbsp; &nbsp; &nbsp; &nbsp;<b>he shal fynde gretter grace than he that deceyveth hym by sweete wordes.'"</b><br>
1706 &nbsp; &nbsp; &nbsp; &nbsp;<b>Thanne seide dame Prudence, "I make no semblant of wratthe ne anger, but for youre grete profit.</b><br>
1707 &nbsp; &nbsp; &nbsp; &nbsp;<b>For Salomon seith, `He is moore worth that repreveth or chideth a fool for his folye,</b><br>
1707A &nbsp; &nbsp; &nbsp;<b>shewynge hym semblant of wratthe,</b><br>
1708 &nbsp; &nbsp; &nbsp; &nbsp;<b>than he that supporteth hym and preyseth hym in his mysdoynge and laugheth at his folye.'</b><br>
1709 &nbsp; &nbsp; &nbsp; &nbsp;<b>And this same Salomon seith afterward that</b><br>
1709A &nbsp; &nbsp; &nbsp;<b>`by the sorweful visage of a man'</b><br>
1709B &nbsp; &nbsp; &nbsp;<b>(that is to seyn by the sory and hevy contenaunce of a man)</b><br>
1710 &nbsp; &nbsp; &nbsp; &nbsp;<b>`the fool correcteth and amendeth hymself.'"</b><br>
1711 &nbsp; &nbsp; &nbsp; &nbsp;<b>Thanne seyde Melibee, "I shal nat konne answere to</b><br>
1711A &nbsp; &nbsp; &nbsp;<b>so manye faire resouns as ye putten to me and shewen.</b><br>
1712 &nbsp; &nbsp; &nbsp; &nbsp;<b>Seyeth shortly youre wyl and youre conseil, and I am al redy to fulfille and parfourne it."</b><br>
1713 &nbsp; &nbsp; &nbsp; &nbsp;<b>Thanne dame Prudence discovered al hir wyl to hym and seyde,</b><br>
1714 &nbsp; &nbsp; &nbsp; &nbsp;<b>"I conseille yow," quod she, "aboven alle thynges, that ye make pees bitwene God and yow,</b><br>
1715 &nbsp; &nbsp; &nbsp; &nbsp;<b>and beth reconsiled unto hym and to his grace.</b><br>
1716 &nbsp; &nbsp; &nbsp; &nbsp;<b>For, as I have seyd yow heer biforn, God hath suffred yow</b><br>
1716A &nbsp; &nbsp; &nbsp;<b>to have this tribulacioun and disese for youre synnes.</b><br>
1717 &nbsp; &nbsp; &nbsp; &nbsp;<b>And if ye do as I sey yow, God wol sende youre adversaries unto yow</b><br>
1718 &nbsp; &nbsp; &nbsp; &nbsp;<b>and maken hem fallen at youre feet, redy to do youre wyl and youre comandementz.</b><br>
1719 &nbsp; &nbsp; &nbsp; &nbsp;<b>For Salomon seith, `Whan the condicioun of man is plesaunt and likynge to God,</b><br>
1720 &nbsp; &nbsp; &nbsp; &nbsp;<b>he chaungeth the hertes of the mannes adversaries and constreyneth hem to biseken hym of pees and of grace.'</b><br>
1721 &nbsp; &nbsp; &nbsp; &nbsp;<b>And I prey yow lat me speke with youre adversaries in privee place,</b><br>
1722 &nbsp; &nbsp; &nbsp; &nbsp;<b>for they shul nat knowe that it be of youre wyl or of youre assent.</b><br>
1723 &nbsp; &nbsp; &nbsp; &nbsp;<b>And thanne, whan I knowe hir wil and hire entente, I may conseille yow the moore seurely."</b><br>
1724 &nbsp; &nbsp; &nbsp; &nbsp;<b>"Dame," quod Melibee, "dooth youre wil and youre likynge;</b><br>
1725 &nbsp; &nbsp; &nbsp; &nbsp;<b>for I putte me hoolly in youre disposicioun and ordinaunce."</b><br>
1726 &nbsp; &nbsp; &nbsp; &nbsp;<b>Thanne dame Prudence, whan she saugh the goode wyl of hir housbonde, delibered and took avys in hirself,</b><br>
1727 &nbsp; &nbsp; &nbsp; &nbsp;<b>thinkinge how she myghte brynge this nede unto a good conclusioun and to a good ende.</b><br>
1728 &nbsp; &nbsp; &nbsp; &nbsp;<b>And whan she saugh hir tyme, she sente for thise adversaries to come unto hire into a pryvee place</b><br>
1729 &nbsp; &nbsp; &nbsp; &nbsp;<b>and shewed wisely unto hem the grete goodes that comen of pees</b><br>
1730 &nbsp; &nbsp; &nbsp; &nbsp;<b>and the grete harmes and perils that been in werre,</b><br>
1731 &nbsp; &nbsp; &nbsp; &nbsp;<b>and seyde to hem in a goodly manere hou that hem oughten have greet repentaunce</b><br>
1732 &nbsp; &nbsp; &nbsp; &nbsp;<b>of the injurie and wrong that they hadden doon to Melibee hir lord,</b><br>
1732A &nbsp; &nbsp; &nbsp;<b>and unto hire, and to hire doghter.</b><br>
1733 &nbsp; &nbsp; &nbsp; &nbsp;<b>And whan they herden the goodliche wordes of dame Prudence,</b><br>
1734 &nbsp; &nbsp; &nbsp; &nbsp;<b>they weren so supprised and ravysshed and hadden so greet joye of hire that wonder was to telle.</b><br>
1735 &nbsp; &nbsp; &nbsp; &nbsp;<b>"A, lady," quod they, "ye han shewed unto us the blessynge of swetnesse,</b><br>
1735A &nbsp; &nbsp; &nbsp;<b>after the sawe of David the prophete,</b><br>
1736 &nbsp; &nbsp; &nbsp; &nbsp;<b>for the reconsilynge which we been nat worthy to have in no manere,</b><br>
1737 &nbsp; &nbsp; &nbsp; &nbsp;<b>but we oghte requeren it with greet contricioun and humylitee,</b><br>
1738 &nbsp; &nbsp; &nbsp; &nbsp;<b>ye of youre grete goodnesse have presented unto us.</b><br>
1739 &nbsp; &nbsp; &nbsp; &nbsp;<b>Now se we wel that the science and the konnynge of Salomon is ful trewe.</b><br>
1740 &nbsp; &nbsp; &nbsp; &nbsp;<b>For he seith that `sweete wordes multiplien and encreescen freendes </b><br> 
1740A &nbsp; &nbsp; &nbsp; <b>and maken shrewes to be debonaire and meeke.'</b><br>
1741 &nbsp; &nbsp; &nbsp; &nbsp;<b>"Certes," quod they, "we putten oure dede and al oure matere and cause al hoolly in youre goode wyl</b><br>
1742 &nbsp; &nbsp; &nbsp; &nbsp;<b>and been redy to obeye to the speche and comandement of my lord Melibee.</b><br>
1743 &nbsp; &nbsp; &nbsp; &nbsp;<b>And therfore, deere and benygne lady, we preien yow and biseke yow as mekely as we konne and mowen</b><br>
1744 &nbsp; &nbsp; &nbsp; &nbsp;<b>that it lyke unto youre grete goodnesse to fulfillen in dede youre goodliche wordes,</b><br>
1745 &nbsp; &nbsp; &nbsp; &nbsp;<b>for we consideren and knowelichen that we han offended and greved my lord Melibee out of mesure,</b><br>
1746 &nbsp; &nbsp; &nbsp; &nbsp;<b>so ferforth that we be nat of power to maken his amendes.</b><br>
1747 &nbsp; &nbsp; &nbsp; &nbsp;<b>And therfore we oblige and bynden us and oure freendes for to doon al his wyl and his comandementz.</b><br>
1748 &nbsp; &nbsp; &nbsp; &nbsp;<b>But peraventure he hath swich hevynesse and swich wratthe to us-ward by cause of oure offense</b><br>
1749 &nbsp; &nbsp; &nbsp; &nbsp;<b>that he wole enjoyne us swich a peyne as we mowe nat bere ne susteene.</b><br>
1750 &nbsp; &nbsp; &nbsp; &nbsp;<b>And therfore, noble lady, we biseke to youre wommanly pitee</b><br>
1751 &nbsp; &nbsp; &nbsp; &nbsp;<b>to taken swich avysement in this nede that</b><br>
1751A &nbsp; &nbsp; &nbsp;<b>we ne oure freendes be nat desherited ne destroyed thurgh oure folye."</b><br>
1752 &nbsp; &nbsp; &nbsp; &nbsp;<b>"Certes," quod Prudence, "it is an hard thyng and right perilous</b><br>
1753 &nbsp; &nbsp; &nbsp; &nbsp;<b>that a man putte hym al outrely in the arbitracioun and juggement,</b><br>
1753A &nbsp; &nbsp; &nbsp;<b>and in the myght and power of his enemys.</b><br>
1754 &nbsp; &nbsp; &nbsp; &nbsp;<b>For Salomon seith, `Leeveth me, and yeveth credence to that I shal seyn: I seye,' quod he,</b><br>
1754A &nbsp; &nbsp; &nbsp;<b>`ye peple, folk and governours of hooly chirche,</b><br>
1755 &nbsp; &nbsp; &nbsp; &nbsp;<b>to thy sone, to thy wyf, to thy freend, ne to thy broother</b><br>
1756 &nbsp; &nbsp; &nbsp; &nbsp;<b>ne yeve thou nevere myght ne maistrie of thy body whil thou lyvest.'</b><br>
1757 &nbsp; &nbsp; &nbsp; &nbsp;<b>Now sithen he deffendeth that man sholde nat yeven to his broother</b><br>
1757A &nbsp; &nbsp; &nbsp;<b>ne to his freend the myght of his body,</b><br>
1758 &nbsp; &nbsp; &nbsp; &nbsp;<b>by a strenger resoun he deffendeth and forbedeth a man to yeven hymself to his enemy.</b><br>
1759 &nbsp; &nbsp; &nbsp; &nbsp;<b>And nathelees I conseille you that ye mystruste nat my lord,</b><br>
1760 &nbsp; &nbsp; &nbsp; &nbsp;<b>for I woot wel and knowe verraily that he is debonaire and meeke, large, curteys,</b><br>
1761 &nbsp; &nbsp; &nbsp; &nbsp;<b>and nothyng desirous ne coveitous of good ne richesse.</b><br>
1762 &nbsp; &nbsp; &nbsp; &nbsp;<b>For ther nys nothyng in this world that he desireth, save oonly worshipe and honour.</b><br>
1763 &nbsp; &nbsp; &nbsp; &nbsp;<b>Forthermoore I knowe wel and am right seur that he shal nothyng doon in this nede withouten my conseil,</b><br>
1764 &nbsp; &nbsp; &nbsp; &nbsp;<b>and I shal so werken in this cause that by the grace of oure Lord God</b><br>
1764A &nbsp; &nbsp; &nbsp;<b>ye shul been reconsiled unto us."</b><br>
1765 &nbsp; &nbsp; &nbsp; &nbsp;<b>Thanne seyden they with o voys, "Worshipful lady, we putten us</b><br>
1765A &nbsp; &nbsp; &nbsp;<b>and oure goodes al fully in youre wil and disposicioun,</b><br>
1766 &nbsp; &nbsp; &nbsp; &nbsp;<b>and been redy to comen, what day that it like unto youre noblesse to lymyte us or assigne us,</b><br>
1767 &nbsp; &nbsp; &nbsp; &nbsp;<b>for to maken oure obligacioun and boond as strong as it liketh unto youre goodnesse,</b><br>
1768 &nbsp; &nbsp; &nbsp; &nbsp;<b>that we mowe fulfille the wille of yow and of my lord Melibee."</b><br>
1769 &nbsp; &nbsp; &nbsp; &nbsp;<b>Whan dame Prudence hadde herd the answeres of thise men, she bad hem goon agayn prively;</b><br>
1770 &nbsp; &nbsp; &nbsp; &nbsp;<b>and she retourned to hir lord Melibee, and tolde hym how she foond his adversaries ful repentant,</b><br>
1771 &nbsp; &nbsp; &nbsp; &nbsp;<b>knowelechynge ful lowely hir synnes and trespas, and how they were redy to suffren all peyne,</b><br>
1772 &nbsp; &nbsp; &nbsp; &nbsp;<b>requirynge and preiynge hym of mercy and pitee.</b><br>
1773 &nbsp; &nbsp; &nbsp; &nbsp;<b>Thanne seyde Melibee: "He is wel worthy to have pardoun</b><br>
1773A &nbsp; &nbsp; &nbsp;<b>and foryifnesse of his synne, that excuseth nat his synne</b><br>
1774 &nbsp; &nbsp; &nbsp; &nbsp;<b>but knowelecheth it and repenteth hym, axinge indulgence.</b><br>
1775 &nbsp; &nbsp; &nbsp; &nbsp;<b>For Senec seith, `Ther is the remissioun and foryifnesse, where as the confessioun is,'</b><br>
1776 &nbsp; &nbsp; &nbsp; &nbsp;<b>for confessioun is neighebor to innocence.</b><br>
1777 &nbsp; &nbsp; &nbsp; &nbsp;<b>And he seith in another place that `he that hath shame of his synne and knowlecheth</b><br>
1777A &nbsp; &nbsp; &nbsp;<b>[it is worthy remissioun].' And therfore I assente and conferme me to have pees;</b><br>
1778 &nbsp; &nbsp; &nbsp; &nbsp;<b>but it is good that we do it nat withouten the assent and wyl of oure freendes."</b><br>
1779 &nbsp; &nbsp; &nbsp; &nbsp;<b>Thanne was Prudence right glad and joyeful and seyde:</b><br>
1780 &nbsp; &nbsp; &nbsp; &nbsp;<b>"Certes, sire," quod she, "ye han wel and goodly answered,</b><br>
1781 &nbsp; &nbsp; &nbsp; &nbsp;<b>for right as by the conseil, assent, and help of youre freendes</b><br>
1781A &nbsp; &nbsp; &nbsp;<b>ye han been stired to venge yow and maken werre,</b><br>
1782 &nbsp; &nbsp; &nbsp; &nbsp;<b>right so withouten hire conseil shul ye nat accorden yow ne have pees with youre adversaries.</b><br>
1783 &nbsp; &nbsp; &nbsp; &nbsp;<b>For the lawe seith, `Ther nys no thyng so good by wey of kynde as a thyng</b><br>
1783A &nbsp; &nbsp; &nbsp;<b>to be unbounde by hym that it was ybounde.'"</b><br>
1784 &nbsp; &nbsp; &nbsp; &nbsp;<b>And thanne dame Prudence withouten delay or tariynge sente anon hire messages for hire kyn</b><br>
1784A &nbsp; &nbsp; &nbsp;<b>and for hire olde freendes which that were trewe and wyse,</b><br>
1785 &nbsp; &nbsp; &nbsp; &nbsp;<b>and tolde hem by ordre in the presence of Melibee al this mateere</b><br>
1785A &nbsp; &nbsp; &nbsp;<b>as it is aboven expressed and declared,</b><br>
1786 &nbsp; &nbsp; &nbsp; &nbsp;<b>and preyden hem that they wolde yeven hire avys and conseil what best were to doon in this nede.</b><br>
1787 &nbsp; &nbsp; &nbsp; &nbsp;<b>And whan Melibees freendes hadde taken hire avys and deliberacioun of the forseide mateere,</b><br>
1788 &nbsp; &nbsp; &nbsp; &nbsp;<b>and hadden examyned it by greet bisynesse and greet diligence,</b><br>
1789 &nbsp; &nbsp; &nbsp; &nbsp;<b>they yave ful conseil for to have pees and reste,</b><br>
1790 &nbsp; &nbsp; &nbsp; &nbsp;<b>and that Melibee sholde receyve with good herte his adversaries to foryifnesse and mercy.</b><br>
1791 &nbsp; &nbsp; &nbsp; &nbsp;<b>And whan dame Prudence hadde herd the assent of hir lord Melibee, and the conseil of his freendes</b><br>
1792 &nbsp; &nbsp; &nbsp; &nbsp;<b>accorde with hire wille and hire entencioun,</b><br>
1793 &nbsp; &nbsp; &nbsp; &nbsp;<b>she was wonderly glad in hire herte and seyde:</b><br>
1794 &nbsp; &nbsp; &nbsp; &nbsp;<b>"Ther is an old proverbe," quod she, "seith that `the goodnesse that thou mayst do this day, do it,</b><br>
1795 &nbsp; &nbsp; &nbsp; &nbsp;<b>and abide nat ne delaye it nat til tomorwe.'</b><br>
1796 &nbsp; &nbsp; &nbsp; &nbsp;<b>And therfore I conseille that ye sende youre messages, swiche as been discrete and wise,</b><br>
1797 &nbsp; &nbsp; &nbsp; &nbsp;<b>unto youre adversaries, tellynge hem on youre bihalve</b><br>
1798 &nbsp; &nbsp; &nbsp; &nbsp;<b>that if they wole trete of pees and of accord,</b><br>
1799 &nbsp; &nbsp; &nbsp; &nbsp;<b>that they shape hem withouten delay or tariyng to comen unto us."</b><br>
1800 &nbsp; &nbsp; &nbsp; &nbsp;<b>Which thyng parfourned was in dede.</b><br>
1801 &nbsp; &nbsp; &nbsp; &nbsp;<b>And whanne thise trespassours and repentynge folk of hire folies</b><br>
1801A &nbsp; &nbsp; &nbsp;<b>-- that is to seyn, the adversaries of Melibee --</b><br>
1802 &nbsp; &nbsp; &nbsp; &nbsp;<b>hadden herd what thise messagers seyden unto hem,</b><br>
1803 &nbsp; &nbsp; &nbsp; &nbsp;<b>they weren right glad and joyeful, and answereden ful mekely and benignely,</b><br>
1804 &nbsp; &nbsp; &nbsp; &nbsp;<b>yeldynge graces and thankynges to hir lord Melibee and to al his compaignye,</b><br>
1805 &nbsp; &nbsp; &nbsp; &nbsp;<b>and shopen hem withouten delay to go with the messagers</b><br> 
1805A &nbsp; &nbsp; &nbsp; <b>and obeye to the comandement of hir lord Melibee.</b><br>
1806 &nbsp; &nbsp; &nbsp; &nbsp;<b>And right anon they tooken hire wey to the court of Melibee,</b><br>
1807 &nbsp; &nbsp; &nbsp; &nbsp;<b>and tooken with hem somme of hire trewe freendes</b><br>
1807A &nbsp; &nbsp; &nbsp;<b>to maken feith for hem and for to been hire borwes.</b><br>
1808 &nbsp; &nbsp; &nbsp; &nbsp;<b>And whan they were comen to the presence of Melibee, he seyde hem thise wordes:</b><br>
1809 &nbsp; &nbsp; &nbsp; &nbsp;<b>"It standeth thus," quod Melibee, "and sooth it is, that ye,</b><br>
1810 &nbsp; &nbsp; &nbsp; &nbsp;<b>causelees and withouten skile and resoun,</b><br>
1811 &nbsp; &nbsp; &nbsp; &nbsp;<b>han doon grete injuries and wronges to me and to my wyf Prudence and to my doghter also.</b><br>
1812 &nbsp; &nbsp; &nbsp; &nbsp;<b>For ye han entred into myn hous by violence,</b><br>
1813 &nbsp; &nbsp; &nbsp; &nbsp;<b>and have doon swich outrage that alle men knowen wel that ye have disserved the deeth.</b><br>
1814 &nbsp; &nbsp; &nbsp; &nbsp;<b>And therfore wol I knowe and wite of yow</b><br>
1815 &nbsp; &nbsp; &nbsp; &nbsp;<b>wheither ye wol putte the punyssement and the chastisynge and the vengeance of this outrage in the wyl</b><br>
1815A &nbsp; &nbsp; &nbsp;<b>of me and of my wyf Prudence, or ye wol nat?"</b><br>
1816 &nbsp; &nbsp; &nbsp; &nbsp;<b>Thanne the wiseste of hem thre answerde for hem alle and seyde,</b><br>
1817 &nbsp; &nbsp; &nbsp; &nbsp;<b>"Sire," quod he, "we knowen wel that we been unworthy to comen unto the court</b><br>
1817A &nbsp; &nbsp; &nbsp;<b>of so greet a lord and so worthy as ye been.</b><br>
1818 &nbsp; &nbsp; &nbsp; &nbsp;<b>For we han so greetly mystaken us, and han offended</b><br>
1818A &nbsp; &nbsp; &nbsp;<b>and agilt in swich a wise agayn youre heigh lordshipe</b><br>
1819 &nbsp; &nbsp; &nbsp; &nbsp;<b>that trewely we han disserved the deeth.</b><br>
1820 &nbsp; &nbsp; &nbsp; &nbsp;<b>But yet, for the grete goodnesse and debonairetee that al the world witnesseth of youre persone,</b><br>
1821 &nbsp; &nbsp; &nbsp; &nbsp;<b>we submytten us to the excellence and benignitee of youre gracious lordshipe,</b><br>
1822 &nbsp; &nbsp; &nbsp; &nbsp;<b>and been redy to obeie to alle youre comandementz,</b><br>
1823 &nbsp; &nbsp; &nbsp; &nbsp;<b>bisekynge yow that of youre merciable pitee </b><br>
1823A &nbsp; &nbsp; &nbsp; <b>ye wol considere oure grete repentaunce and lowe submyssioun</b><br>
1824 &nbsp; &nbsp; &nbsp; &nbsp;<b>and graunten us foryevenesse of oure outrageous trespas and offense.</b><br>
1825 &nbsp; &nbsp; &nbsp; &nbsp;<b>For wel we knowe that youre liberal grace and mercy</b><br>
1825A &nbsp; &nbsp; &nbsp;<b>strecchen hem ferther into goodnesse than doon oure outrageouse giltes and trespas into wikkednesse,</b><br>
1826 &nbsp; &nbsp; &nbsp; &nbsp;<b>al be it that cursedly and dampnablely we han agilt agayn youre heigh lordshipe."</b><br>
1827 &nbsp; &nbsp; &nbsp; &nbsp;<b>Thanne Melibee took hem up fro the ground ful benignely,</b><br>
1828 &nbsp; &nbsp; &nbsp; &nbsp;<b>and receyved hire obligaciouns and hir boondes by hire othes upon hire plegges and borwes,</b><br>
1829 &nbsp; &nbsp; &nbsp; &nbsp;<b>and assigned hem a certeyn day to retourne unto his court</b><br>
1830 &nbsp; &nbsp; &nbsp; &nbsp;<b>for to accepte and receyve the sentence and juggement that Melibee wolde comande</b><br>
1830A &nbsp; &nbsp; &nbsp;<b>to be doon on hem by the causes aforeseyd.</b><br>
1831 &nbsp; &nbsp; &nbsp; &nbsp;<b>Whiche thynges ordeyned, every man retourned to his hous.</b><br>
1832 &nbsp; &nbsp; &nbsp; &nbsp;<b>And whan that dame Prudence saugh hir tyme, she freyned and axed hir lord Melibee</b><br>
1833 &nbsp; &nbsp; &nbsp; &nbsp;<b>what vengeance he thoughte to taken of his adversaries.</b><br>
1834 &nbsp; &nbsp; &nbsp; &nbsp;<b>To which Melibee answerde and seyde, "Certes," quod he, "I thynke and purpose me fully</b><br>
1835 &nbsp; &nbsp; &nbsp; &nbsp;<b>to desherite hem of al that evere they han and for to putte hem in exil for evere."</b><br>
1836 &nbsp; &nbsp; &nbsp; &nbsp;<b>"Certes," quod dame Prudence, "this were a crueel sentence and muchel agayn resoun.</b><br>
1837 &nbsp; &nbsp; &nbsp; &nbsp;<b>For ye been riche ynough and han no nede of oother mennes good,</b><br>
1838 &nbsp; &nbsp; &nbsp; &nbsp;<b>and ye myghte lightly in this wise gete yow a coveitous name,</b><br>
1839 &nbsp; &nbsp; &nbsp; &nbsp;<b>which is a vicious thyng, and oghte been eschued of every good man.</b><br>
1840 &nbsp; &nbsp; &nbsp; &nbsp;<b>For after the sawe of the word of the Apostle, `Coveitise is roote of alle harmes.'</b><br>
1841 &nbsp; &nbsp; &nbsp; &nbsp;<b>And therfore it were bettre for yow to lese so muchel good of youre owene</b><br>
1841A &nbsp; &nbsp; &nbsp;<b>than for to taken of hir good in this manere,</b><br>
1842 &nbsp; &nbsp; &nbsp; &nbsp;<b>for bettre it is to lesen good with worshipe than it is to wynne good with vileynye and shame.</b><br>
1843 &nbsp; &nbsp; &nbsp; &nbsp;<b>And everi man oghte to doon his diligence and his bisynesse to geten hym a good name.</b><br>
1844 &nbsp; &nbsp; &nbsp; &nbsp;<b>And yet shal he nat oonly bisie hym in kepynge of his good name,</b><br>
1845 &nbsp; &nbsp; &nbsp; &nbsp;<b>but he shal also enforcen hym alwey to do somthyng by which he may renovelle his good name.</b><br>
1846 &nbsp; &nbsp; &nbsp; &nbsp;<b>For it is writen that `the olde good loos or good name of a man is soone goon</b><br>
1846A &nbsp; &nbsp; &nbsp;<b>and passed, whan it is nat newed ne renovelled.'</b><br>
1847 &nbsp; &nbsp; &nbsp; &nbsp;<b>And as touchynge that ye seyn ye wole exile youre adversaries,</b><br>
1848 &nbsp; &nbsp; &nbsp; &nbsp;<b>that thynketh me muchel agayn resoun and out of mesure,</b><br>
1849 &nbsp; &nbsp; &nbsp; &nbsp;<b>considered the power that they han yeve yow upon hemself.</b><br>
1850 &nbsp; &nbsp; &nbsp; &nbsp;<b>And it is writen that `he is worthy to lesen his privilege that mysuseth</b><br>
1850A &nbsp; &nbsp; &nbsp;<b>the myght and the power that is yeven hym.'</b><br>
1851 &nbsp; &nbsp; &nbsp; &nbsp;<b>And I sette cas ye myghte enjoyne hem that peyne by right and by lawe,</b><br>
1852 &nbsp; &nbsp; &nbsp; &nbsp;<b>which I trowe ye mowe nat do;</b><br>
1853 &nbsp; &nbsp; &nbsp; &nbsp;<b>I seye ye mighte nat putten it to execucioun peraventure,</b><br>
1854 &nbsp; &nbsp; &nbsp; &nbsp;<b>and thanne were it likly to retourne to the werre as it was biforn.</b><br>
1855 &nbsp; &nbsp; &nbsp; &nbsp;<b>And therfore, if ye wole that men do yow obeisance, ye moste deemen moore curteisly;</b><br>
1856 &nbsp; &nbsp; &nbsp; &nbsp;<b>this is to seyn, ye moste yeven moore esy sentences and juggementz.</b><br>
1857 &nbsp; &nbsp; &nbsp; &nbsp;<b>For it is writen that `he that moost curteisly comandeth, to hym men moost obeyen.'</b><br>
1858 &nbsp; &nbsp; &nbsp; &nbsp;<b>And therfore I prey yow that in this necessitee and in this nede</b><br>
1858A &nbsp; &nbsp; &nbsp;<b>ye caste yow to overcome youre herte.</b><br>
1859 &nbsp; &nbsp; &nbsp; &nbsp;<b>For Senec seith that `he that overcometh his herte overcometh twies.'</b><br>
1860 &nbsp; &nbsp; &nbsp; &nbsp;<b>And Tullius seith, `Ther is no thyng so comendable in a greet lord</b><br>
1861 &nbsp; &nbsp; &nbsp; &nbsp;<b>as whan he is debonaire and meeke, and appeseth him lightly.'</b><br>
1862 &nbsp; &nbsp; &nbsp; &nbsp;<b>And I prey yow that ye wole forbere now to do vengeance,</b><br>
1863 &nbsp; &nbsp; &nbsp; &nbsp;<b>in swich a manere that youre goode name may be kept and conserved,</b><br>
1864 &nbsp; &nbsp; &nbsp; &nbsp;<b>and that men mowe have cause and mateere to preyse yow of pitee and of mercy,</b><br>
1865 &nbsp; &nbsp; &nbsp; &nbsp;<b>and that ye have no cause to repente yow of thyng that ye doon.</b><br>
1866 &nbsp; &nbsp; &nbsp; &nbsp;<b>For Senec seith, `He overcometh in an yvel manere that repenteth hym of his victorie.'</b><br>
1867 &nbsp; &nbsp; &nbsp; &nbsp;<b>Wherfore I pray yow, lat mercy been in youre herte,</b><br>
1868 &nbsp; &nbsp; &nbsp; &nbsp;<b>to th' effect and entente that God Almighty have mercy on yow in his laste juggement.</b><br>
1869 &nbsp; &nbsp; &nbsp; &nbsp;<b>For Seint Jame seith in his Epistle: `Juggement withouten mercy shal be doon</b><br>
1869A &nbsp; &nbsp; &nbsp;<b>to hym that hath no mercy of another wight.'"</b><br>
1870 &nbsp; &nbsp; &nbsp; &nbsp;<b>Whanne Melibee hadde herd the grete skiles and resouns of</b><br>
1870B	&nbsp; &nbsp; &nbsp; <b>dame Prudence, and hire wise informaciouns and techynges,</b><br>
1871 &nbsp; &nbsp; &nbsp; &nbsp;<b>his herte gan enclyne to the wil of his wif, considerynge hir trewe entente,</b><br>
1872 &nbsp; &nbsp; &nbsp; &nbsp;<b>and conformed hym anon and assented fully to werken after hir conseil,</b><br>
1873 &nbsp; &nbsp; &nbsp; &nbsp;<b>and thonked God, of whom procedeth al vertu and alle goodnesse,</b><br>
1873A &nbsp; &nbsp; &nbsp;<b>that hym sente a wyf of so greet discrecioun.</b><br>
1874 &nbsp; &nbsp; &nbsp; &nbsp;<b>And whan the day cam that his adversaries sholde appieren in his presence,</b><br>
1875 &nbsp; &nbsp; &nbsp; &nbsp;<b>he spak unto hem ful goodly, and seyde in this wyse:</b><br>
1876 &nbsp; &nbsp; &nbsp; &nbsp;<b>"Al be it so that of youre pride and heigh presumpcioun </b><br>
1876A &nbsp; &nbsp; &nbsp; <b>and folie, and of youre necligence and unkonnynge,</b><br>
1877 &nbsp; &nbsp; &nbsp; &nbsp;<b>ye have mysborn yow and trespassed unto me,</b><br>
1878 &nbsp; &nbsp; &nbsp; &nbsp;<b>yet for as muche as I see and biholde youre grete humylitee</b><br>
1879 &nbsp; &nbsp; &nbsp; &nbsp;<b>and that ye been sory and repentant of youre giltes,</b><br>
1880 &nbsp; &nbsp; &nbsp; &nbsp;<b>it constreyneth me to doon yow grace and mercy.</b><br>
1881 &nbsp; &nbsp; &nbsp; &nbsp;<b>Wherfore I receyve yow to my grace</b><br>
1882 &nbsp; &nbsp; &nbsp; &nbsp;<b>and foryeve yow outrely alle the offenses, injuries, and </b><br>
1882A &nbsp; &nbsp; &nbsp; <b>wronges that ye have doon agayn me and myne,</b><br>
1883 &nbsp; &nbsp; &nbsp; &nbsp;<b>to this effect and to this ende, that God of his endelees mercy</b><br>
1884 &nbsp; &nbsp; &nbsp; &nbsp;<b>wole at the tyme of oure diynge foryeven us oure giltes</b><br>
1884A &nbsp; &nbsp; &nbsp;<b>that we han trespassed to hym in this wrecched world.</b><br>
1885 &nbsp; &nbsp; &nbsp; &nbsp;<b>For doutelees, if we be sory and repentant of the synnes and giltes which we han trespassed</b><br>
1885A &nbsp; &nbsp; &nbsp;<b>in the sighte of oure Lord God,</b><br>
1886 &nbsp; &nbsp; &nbsp; &nbsp;<b>he is so free and so merciable</b><br>
1887 &nbsp; &nbsp; &nbsp; &nbsp;<b>that he wole foryeven us oure giltes</b><br>
1888 &nbsp; &nbsp; &nbsp; &nbsp;<b>and bryngen us to the blisse that nevere hath ende." Amen.</b><br>
